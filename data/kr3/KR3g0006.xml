<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="hjjssy01">皇極經世索隱</title>
                <author>
                    <date>北宋</date>
                    <persName>邵雍</persName>著</author>
                <author>
                    <date>南宋</date>
                    <persName>張行成</persName>索隱</author>
            </titleStmt>
            <editionStmt>
                <edition>
                    <date>2011-12-19</date>
                </edition>
            </editionStmt>
            <publicationStmt>
                <p>unknown</p>
            </publicationStmt>
            <sourceDesc>
                <p>Converted from a Word document</p>
            </sourceDesc>
        </fileDesc>
        <encodingDesc>
            <appInfo>
                <application xml:id="docxtotei" ident="TEI_fromDOCX" version="2.15.0">
                    <label>DOCX to TEI</label>
                </application>
            </appInfo>
        </encodingDesc>
        <revisionDesc>
            <listChange>
                <change>
                    <date>2017-04-16T12:54:16Z</date>
                    <name>Ping-tzu Chu D1</name>
                </change>
            </listChange>
        </revisionDesc>
    </teiHeader>
    <text>
        <body>
            <div>
                <head>提要</head>
                <p>欽定四庫全書　　　　　子部七</p>
                <p rend="四庫11">提要術數類一<hi>數學之屬</hi>
                </p>
                <div>
                    <head>皇極經世索隱二卷</head>
                    <p rend="四庫提要">臣等謹案：《皇極經世索隱》二卷，宋．張行成撰。行成字文饒，一作「子饒」，臨卭人，始末不甚可考。其〈進所著易説七種表〉稱「自成都府路提轄司幹辦公事丐祠而歸」，《玉海》稱「乾道二年六月以行成進<title>易</title>可採除直徽猷閣」。汪應辰<pb n="1a"/>《玉山集》有〈論鄧深按知潼川府張行成狀〉，殆由直閣出守歟？此編即所進七書之一。朱彞尊《經義考》注云「未見」，今見《永樂大典》中者别載〈序文〉、〈總要〉及〈機要〉二圖而所解觀物諸篇乃散綴於邵伯温解各段之下，蓋割裂分附，殊失其舊。今摘錄叙次以還其原第，遂復為完書。邵子數學源出陳摶，於羲、文、周、孔之易理截然異途，故嘗以其術授程子，而程子不<pb n="1b"/>受。朱子亦稱為易外别傳，非專門研究其説者，不能得其端緒。儒者或引其書以解《易》，或引《易》以解其書，適以相淆不足以相發明也。行成於邵子之學用力頗深，以伯温之解於象數未詳，復為推衍其意義，故曰「索隱」，於邵子一家之言亦可謂有所發揮矣。《宋史．藝文志》作一卷。考行成進書原表自稱二卷。宋史顯為字誤。今以原表為據，釐為二卷云。乾隆<pb n="2a"/>四十六年九月恭校上。</p>
                    <p rend="四庫右齊">總纂官<hi>臣</hi>紀昀<hi>臣</hi>陸錫熊<hi>臣</hi>孫士毅</p>
                    <p rend="四庫右齊">總校官<hi>臣</hi>陸費墀<pb n="2b"/>
                    </p>
                </div>
</div>
<div>
                <head>張行成皇極經世索隱原序</head>
                <p>先天者，伏羲之易也；後天者，文王之易也。太元者，子雲之易，後天之匹也。《皇極經世》者，康節之易，先天之嗣也。觀物篇立言廣大，措意精微，如〈繋辭〉然。稽之以理，既無不通；參之以數，亦無不合。經世之數，元會運世主之，天而地也；觀物之數，聲音律呂主之，地而物也。夫天之運行有一十二萬九千六百之年，地之生化有一十三萬八千二百四十之物，物之動植有一十二萬二千八百<pb n="1a"/>八十之數，先生之書不過萬一千六百餘言，而天地之物之象之數之理，否泰消長損益因革其間，罔不包羅。自六經以來諸子百家之作，原道析理未有如此之簡要也。先生之子嘗為叙述而象數未詳，輙索其隱以俟同志。<pb n="1b"/>
                </p>
            </div>
<div>
                <head>卷上</head>
                <p>欽定四庫全書</p>
                <p rend="四庫11">皇極經世索隱卷上宋張行成撰</p>
                <div>
                    <head>經世觀物總要</head>
                    <p>先生之書名《皇極經世》，總十二卷，分為觀物六十二篇。以元經會、以會經運、以運經世六卷三十四篇者，日月運行之變數是為歴數也。聲音律呂相唱和四卷一十六篇者，日月星辰水火土石之變化數，是為律數也。如易之有上下經六十四卦也。餘二卷十二篇之文，所以<pb n="1a"/>暢二數之義，如易之有繋辭也。上五十篇數象浩大，義理奥深，驟而觀之未易窺測，則茫乎十二篇之文，莫知其指歸矣。今各總括大要，冠諸索隱之首，庶幾學者得其門而入云。</p>
                </div>
<div>
                    <head>皇極經世機要圖</head>
                    <p>日<hi>元</hi>甲<hi>一</hi>月<hi>會</hi>子一　星<hi>運三十</hi>辰<hi>世三百</hi>六十　</p>
                    <p>月　丑二　　星<hi>六十</hi>辰<hi>七百二十</hi></p>
                    <p>月　寅三　　星<hi>九十</hi>辰<hi>一千八十</hi>　　開物<hi>星之巳七十六</hi>
                        <pb n="1b"/>
                    </p>
                    <p>月　卯四　　星<hi>一百二十</hi>辰<hi>一千四百四十</hi></p>
                    <p>月　辰五　　星<hi>一百五十</hi>辰<hi>一千八百</hi></p>
                    <p>月　巳六　　星<hi>一百八十</hi>辰<hi>二千一百六十</hi>　<hi>唐虞始星之癸一百八十辰二千一百五十七</hi>
                    </p>
                    <p>月　午七　　星<hi>二百一十</hi>辰<hi>二千五百二十</hi><hi>夏商周秦兩漢三國兩晉一十六國南北朝隋唐五代宋</hi>
                    </p>
                    <p>月　未八　　星<hi>二百四十</hi>辰<hi>二千八百八十</hi></p>
                    <p>月　申九　　星<hi>二百七十</hi>辰<hi>三千二百四十</hi></p>
                    <p>月　酉十　　星<hi>三百</hi>辰<hi>三千六百</hi></p>
                    <p>月　戌十一　星<hi>三百三十</hi>辰<hi>三千九百六十</hi>　閉物<hi>星之戊三百十五</hi>
                        <pb n="2a"/>
                    </p>
                    <p>月　亥十二　星<hi>三百六十</hi>辰<hi>四千三百二十</hi></p>
                    <p>右總元會運世之數，《易》所謂天地之數也。日為元，一甲主一元；月為會，自子至亥分十二會；星為運，自甲至癸凡三周得三十運為一會，十二會則自甲至癸三十六周得三百六十運而為一元；辰為世，自子至亥一周得十二世為一運，三十周三百六十世為一會，三百六十周四千三百二十世為一元。三十年為一世，則一運得三百六十年，一會得一萬八百年，一元得一十二萬九<pb n="2b"/>千六百年，天地之數，體一用三。元之用至世，故以元經會，書至世而止。會之用至年，故以會經運始書年。運之用至月，而以運經世不書月者，省文以藏用於堯、舜、禹三書正月，五代末再書正月，餘月則間一書之以示義也。會之用雖止於年，然會之比元皆以月當年，故會經運之數於堯、舜、禹亦三書正月，與運經世同，以示用起於寅也。</p>
                    <p>以元經會，其數自冬至而起至大雪末而終，總一元有<pb n="3a"/>十二會三百六十運四千三百二十世。一元在大化中，猶一年，會當月，運當日，世當時也。</p>
                    <p>以會經運，其數自開物於寅之半而始至閉物於戍之半而終，總八會二百四十運二千八百八十世八萬六千四百年。自冬至日甲月子星甲辰子起，凡二會半七十五運九百世二萬七千年，而開物及閉物後有一會半四十五運五百四十世一萬六千二百年，而一元之數終矣。<pb n="3b"/>
                    </p>
                    <p>以運經世，其數始於月會己之六、星運癸之百八十、辰世未之二千一百五十六。甲辰年堯即位，至五代周恭帝末，凡三千三百一十六年。</p>
                </div>
<div>
                    <head>律呂聲音機要圖</head>
                    <p rend="四庫11">正聲正音</p>
                    <p>一<hi>多可个舌禾火化八</hi>　音<hi>古甲九癸□□近揆</hi>
                    </p>
                    <p>聲<hi>開宰愛○囬每退○</hi>　一<hi>坤巧邱棄□□乾蚪</hi>
                    </p>
                    <p>二<hi>良兩向○光廣况○</hi>　音<hi>黒花香血黄華雄賢</hi>
                        <pb n="4a"/>
                    </p>
                    <p>聲<hi>丁井亘○兄永瑩○</hi>　二<hi>五瓦仰□吾牙月堯</hi>
                    </p>
                    <p>三<hi>干典旦○元犬半○</hi>　音<hi>安亞乙一□爻王寅</hi>
                    </p>
                    <p>聲<hi>臣引艮○君允巽○</hi>　三<hi>母馬羙米目皃眉民</hi>
                    </p>
                    <p>四<hi>刀早孝岳毛寳報霍</hi>　音<hi>夫法□飛父凡□吠</hi>
                    </p>
                    <p>聲<hi>牛斗奏六○○○玉</hi>　四<hi>武晚□尾文萬□未</hi>
                    </p>
                    <p>五<hi>妻子四日衰○帥骨</hi>　音<hi>卜百丙必歩白葡鼻</hi>
                    </p>
                    <p>聲<hi>○○○德水貴北</hi>　五<hi>普朴品匹旁排平瓶</hi>
                    </p>
                    <p>六<hi>宫孔衆○龍甬用○</hi>　音<hi>東丹帝■兌大弟■</hi>
                        <pb n="4b"/>
                    </p>
                    <p>聲<hi>魚䑕去○烏虎兎○</hi>　六<hi>土貪天■同覃田■</hi>
                    </p>
                    <p>七<hi>心審禁○○○○卜</hi>　音<hi>乃妳女■内南年■</hi>
                    </p>
                    <p>聲<hi>男坎欠○○○○妾</hi>　七<hi>老冷呂■鹿犖离■</hi>
                    </p>
                    <p>八<hi>●●●●●●●●</hi>　音<hi>走㦲足■自在匠■</hi>
                    </p>
                    <p>聲<hi>●●●●●●●●</hi>　八<hi>草采七■曹才全■</hi>
                    </p>
                    <p>九<hi>●●●●●●●●</hi>　音<hi>思三星■寺□象■</hi>
                    </p>
                    <p>聲<hi>●●●●●●●●</hi>　九<hi>□□□■□□□■</hi>
                    </p>
                    <p>十<hi>●●●●●●●●</hi>　音<hi>■山手■■土石■</hi>
                        <pb n="5a"/>
                    </p>
                    <p>聲<hi>●●●●●●●●</hi>　十<hi>■□耳■■□二■</hi>
                    </p>
                    <p rend="四庫右齊">音<hi>■莊震■■乍□■</hi>
                    </p>
                    <p rend="四庫右齊">十一<hi>■义赤■■崇辰■</hi>
                    </p>
                    <p rend="四庫右齊">音<hi>■卓中■■宅直■</hi>
                    </p>
                    <p rend="四庫右齊">十二<hi>■拆丑■■茶呈■</hi>
                    </p>
                    <p>右律呂聲音之數，《易》所謂萬物之數也。十聲者，十日也。一聲有十六聲者，日月星辰互變，一聲各成四聲也。十二音者，十二辰也。一音有十六音者，水火土石互變，一<pb n="5b"/>音各成四音也。十聲全數百六十者，陽剛之體數也；去其無聲者四十八，餘百一十二，則陽剛之用數也。十二音全數一百九十二者，陰柔之體數也；去其無音者四十，餘百五十二，則陰柔之用數也。以體數相唱和則聲音各得三萬七百二十者，動植體數也；以用數相唱和則聲音各得一萬七千二十四者，動植用數也。</p>
                </div>
<div>
                    <head>觀物内篇之一</head>
                    <p>物之大者，無若天地，然而亦有所盡也。天之大，陰陽盡<pb n="6a"/>之矣；地之大，剛柔盡之矣。陰陽盡而四時成焉，剛柔盡而四維成焉。夫四時、四維者，天地至大之謂也。凡言大者無得而過之也，亦未始以大為自得，故能成其大。豈不謂至偉至偉者歟！<hi>四時者，陰陽之氣；四維者，剛柔之形。天地相依，氣形相附，是故天當四中，地當四季，若四立之交則天地共之。天當四方，地當四維，若四隅之交則天地共之。無非四也，四者體也，十二者用也。四中四方，子午卯酉也。四季、四維，辰戌丑未。四立、四隅，寅申己亥也。體四用三，是為十二，故天有十二會也。四交疊用是為十六，故地有十六位也。天一地二，乃成二十四而三十二，故乾兌离震與坤艮坎巽會各用十二位、各用十六也。先生曰：「天可以理盡，不可以形盡；不可形盡，故六合之外聖人存而不論。可以理<pb n="6b"/>盡，故「立天之道曰陰與陽，立地之道曰柔與剛也。」</hi>
                    </p>
    <p>天生於動者也，地生於靜者也，一動一靜交而天地之道盡之矣。動之始則陽生焉，動之極則陰生焉，一陰一陽交而天之用盡之矣。靜之始則柔生焉，靜之極則剛生焉，一剛一柔交而地之用盡之矣。動之大者謂之太陽，動之小者謂之少陽，靜之大者謂之太陰，靜之小者謂之少陰。太陽為日，太陰為月，少陽為星，少陰為辰，日月星辰交而天之體盡之矣。太柔為水，太剛為火，少柔為土，少剛為石，水火土石交<pb n="7a"/>而地之體盡之矣。<hi>太極一物兩體，一動一靜兩也。交者，太極之道兩儀自交，二乃生四矣。陰陽柔剛四也。交者天地之用，四象自交，一用成二用，四乃生八矣。日月星辰水火土石八也，交者天地之體。八卦自交，一體成四體，八乃生三十二矣。故經世之位十六而三十二也。此言太極生天地之初，是為先天也。在《易》奇畫象天、偶畫象地，可以辨也。天有陰陽而同為奇，地有柔剛而同為偶，無以辨也。蓍之數有六七八九，乃分四象。六九當為陰陽之變，天之天地亦天地之天也。七八當為剛柔之常，地之天地亦天地之地也。常者體也，體中有用。變者用也，用中有體。離則用息而體壊，豈惟用之無用、體亦無用矣。交則體存而用行，豈惟體之有體，用亦有體矣。是故動静既交而陰陽亦為天體，剛柔亦為地用也。夫先用後體，因用成體也。天地之變化則復因體起用矣。故後天之《易》揲蓍以求爻，爻備而卦之體成。設卦以藏爻，卦立而爻之用見。其為理一也。</hi>
                        <pb n="7b"/>
                    </p>
                    <p>日為暑，月為寒，星為晝，辰為夜；暑寒晝夜交而天之變盡之矣。水為雨，火為風，土為露，石為雷；雨風露雷交而地之化盡之矣。<hi>此言天地之體既立，復因體起用而生變化也。《經世》言四象不取五行者，何也？先天因用成體而用體，天用地也。後天因體起用而用用，地用物也。以用用體，用在體外，如人之用器也；以體用用，用在體内，如器之用物也。是故先天用四象者，五也，一在四外，以一包四。天以太極用四象，四象見而太極隱，故以體為用也。後天用五行者，九也。五在四内，以四包五。地以四象用五行，五行變而四象居，故以用為用也。先天水火土石配天之日月星辰，後天五行配天之五星，乃星中運動之一類爾，大小之用可知也。後天之《易》，陽爻用九者，四象兼五行也。三兩以倚數，則亦從五矣。是故先天五也，判太極為三元，而用乎四象，則為<pb n="8a"/>七，後天九也。合四象為冲氣而體於五行，則為五也。大衍之數五十者，一二三四五，體之五也；五六七八九，用之五也。皆三兩也。二五合一，則用九也。</hi>
                    </p>
                    <p>暑變物之性，寒變物之情，晝變物之形，夜變物之體；性情形體交而動植之感盡之矣。雨化物之走，風化物之飛，露化物之草，雷化物之木；走飛草木交而動植之應盡之矣。<hi>性屬陽氣，當暑則發舒；情屬陰血，遇寒則凝聚。晝動作則形開，夜安肆則體縱。雨潤濕故走者趨下，風飄揚故飛者騰上。木質剛故春雷震而生，草質柔故秋露滋而茂。寒暑，天之陰陽；性情，用之陰陽；晝夜，天之柔剛；形體，用之柔剛。雨風，地之陰陽；走飛，體之陰陽；露雷，地之柔剛；草木，體之柔剛。變化不同，各從其類也。</hi>
                    </p>
                    <p>走<hi>屬坤。</hi>感暑而變者，性之走也；<hi>乾、坤<pb n="8b"/>為否。</hi>感寒而變者，情之走也。<hi>兌坤為萃。</hi>感晝而變者，形之走也。<hi>离坤為晉。</hi>感夜而變者，體之走也。<hi>震坤為豫。</hi>飛<hi>屬艮。</hi>感暑而變者，性之飛也。<hi>乾艮為遯。</hi>感寒而變者，情之飛也。<hi>兌艮為咸。</hi>感晝而變者，形之飛也。<hi>离艮為旅。</hi>感夜而變者，體之飛也。<hi>震艮為小過。</hi>草<hi>屬坎。</hi>感暑而變者，性之草也。<hi>乾坎為訟。</hi>感寒而變者，情之草也。<hi>兌坎為困。</hi>感晝而變者，形之草也。<hi>离坎為未濟。</hi>感夜而變者，體之草也。<hi>震坎為解。</hi>木<hi>屬巽。</hi>感暑而變者，性之木也。<hi>乾巽為姤。</hi>感寒而變者，情之木也。<hi>兌巽為大過。</hi>感晝而變者，形之木也。<hi>离巽為鼎。</hi>感夜而變<pb n="9a"/>者，體之木也。<hi>震巽為恒。</hi>性<hi>屬乾。</hi>應雨而化者，走之性也。<hi>乾坤為泰。</hi>應風而化者，飛之性也。<hi>艮坤為大畜。</hi>應露而化者，草之性也。<hi>坎、乾為需。</hi>應雷而化者，木之性也。<hi>巽、乾為小畜。</hi>情<hi>屬兌。</hi>應雨而化者，走之情也。<hi>坤、兌為臨。</hi>應風而化者，飛之情也。<hi>艮、兌為損。</hi>應露而化者，草之情也。<hi>坎、兌為節。</hi>應雷而化者，木之情也。<hi>巽、兌為中孚。</hi>形<hi>屬离。</hi>應雨而化者，走之形也。<hi>坤、离為明夷。</hi>應風而化者，飛之形也。<hi>艮、离為賁。</hi>應露而化者，草之形也。<hi>坎、离為既濟。</hi>應雷而化者，木之形也。<hi>巽、离為家人。</hi>體<hi>屬震。</hi>應雨而化者，走之體也。<hi>坤、震為復。</hi>應風而化<pb n="9b"/>者，飛之體也。<hi>艮、震為頤。</hi>應露而化者，草之體也。<hi>坎、震為屯。</hi>應雷而化者，木之體也。<hi>巽震為益。此言天地之體既偹能起變化之用以生物，物因之而有感應，亦成體用也。先天之象，由數而生；後天之數，由象而見。性情形體，乾一兌二离三震四之序也。是走飛草木，坤一艮二坎三巽四之序也。此以天地四體而言也。天有四體，是生四變，在物為性情形體之感。四體交而十六變之用亦有十六，故感亦分十六。地有四體，是生四化，在物為走飛草木之應，四體交而十六化之用亦有十六，故應亦分十六也。日有日之日、日之月、日之星、日之辰，暑有暑之暑、暑之寒、暑之晝、暑之夜，性有性之性、性之情、性之形、性之體，觸類推之，月星辰皆然，是各為十六也。水有水之水、水之火、水之土、水之石，雨有雨之雨、雨之風、雨之露、雨之雷，走有走之走、走之飛、走之草、走之木，觸類推之，火土石皆然，亦各為十六也。性情形體者，<pb n="10a"/>用也；用非體不立，故天來唱地感得應而成體一用，遍唱於十六體盡十六用而得二百五十六品，雖體用感應共成一物，然以感為主，則乾兌离震天之分當為二百五十六陽也。走飛草木者，體也；體非用不行，故地來和天應得感而起用一體，遍和於十六用盡十六體，而得二百五十六品，雖體用感應共成一物，然以應為主，則坤艮坎巽地之分當為二百五十六陰也。乾兌离震之二百五十六在律呂圖則自否至恒者是也。坤艮坎巽之二百五十六在律呂圖則自泰至益者是也。在卦氣圖止有二百五十六卦，以乾兌离震為主，包巽坎艮坤於其中者，統之有宗，用合於一，從乎天也。故是書末篇合走飛木草性情形體之數盡歸之日月星辰，而不言水火土石也。</hi>
                    </p>
                    <p>性之走善色，<hi>色屬艮火。</hi>情之走善聲，<hi>聲屬坤水。</hi>形之走善氣，<hi>氣屬巽石。</hi>體之走善味。<hi>味屬坎土。</hi>性之飛善色，情之飛善聲，形<pb n="10b"/>之飛善氣，體之飛善味。性之草善色，情之草善聲，形之草善氣，體之草善味。性之木善色，情之木善聲，形之木善氣，體之木善味。走之性善耳，<hi>耳屬兌月。</hi>飛之性善目，<hi>目屬乾日。</hi>草之性善口，<hi>口屬震辰。</hi>木之性善鼻。<hi>鼻屬离星。</hi>走之情善耳，飛之情善目，草之情善口，木之情善鼻。走之形善耳，飛之形善目，草之形善口，木之形善鼻。走之體善耳，飛之體善目，草之體善口，木之體善鼻。<hi>性情形體四者之用各主乎一，故其品有等級也。一之中走飛草木分四體焉，則十六種矣。善色善聲善味善氣者，以耳目鼻口之用受聲色臭味之體也。走飛草<pb n="11a"/>木四者之體，各主乎一，故其品亦有等級也。一之中性情形體分四用焉，則十六種矣。善目善耳善口善鼻者，以聲色臭味之體供耳目鼻口之用也。人與物雖類不同，而同禀陰陽之氣，故性情形體之中有走飛草木之象。聲色臭味之欲，聖人所不免焉，體與物同故也。用物而不累於物，乃能物物；累物而反役於物，自同一物矣。夫走飛草木之體不同，感暑而變者同為性，感寒而變者同為情，感晝而變者同為形，感夜而變者同為體，所謂「體無定用，惟變是用」也。性情形體之用不同，應雨而化者同為走，應風而化者同為飛，應露而化者同為草，應雷而化者同為木，所謂「用無定體，惟化是體」也。走飛草木之體不同，而性皆善色、情皆善聲、形皆善氣、體皆善味，則以天交乎地，乾日合艮火，兌月合坤水，离星合巽石，震辰合坎土也。性情形體之用不同，而走皆善耳、飛皆善目、草皆善口、木皆善鼻，則以地交乎天，坤水合兌月，艮火合乾日，坎土合震辰，巽石合离星也。〈先天圖〉<pb n="11b"/>乾夬大有大壯履兌暌歸妹同人草离豐旡妄隨噬嗑震為日月星辰之交，天之變十六卦也；坤剥比觀謙艮蹇漸師蒙坎渙升蠱井巽，水火土石之交地之化十六卦也；否萃晉豫遯咸旅小過訟田未濟解姤大過鼎恒，為天來唱地性情形體之感，天之變物十六卦也；泰大畜需小畜臨損節中孚眀夷賁既濟家人復頤屯益為地來和天走飛草木之應，地之化物十六卦也。六十四者，本卦也。以用於〈卦氣圖〉則為二百五十六卦，以用於〈律呂圖〉則為五百一十二位，一位包四卦，則二千四十八卦矣。</hi>
                    </p>
                    <p>夫人也者，暑寒晝夜無不變，雨風露雷無不化，性情形體無不感，飛走草木無不應，所以目善萬物之色、耳善萬物之聲、鼻善萬物之氣、口善萬物之味，靈於萬物，不亦宜乎？<hi>先生曰惟人兼乎萬物而為萬<pb n="12a"/>物之靈，如禽獸之聲以其類而各能得其一。無所不能者，人也。推之他事，亦莫不然。惟人得天地日月交之用，他類則不能也。人之生真可謂之貴矣。」<note>觀物外篇下</note>
                        </hi>
                    </p>
                    <p>
                        <hi>此一篇言造物之端緒也。太極兼體，動静生陰陽，柔剛以成八卦，八者天地之體也，用在其中矣。八而八之，一卦包八卦，成六十四，而後天地之體用備。故〈繋辭〉言「包羲始作八卦」，而十三卦制作實有六十四卦在其中也。至文王取八卦之變，離而析之，兩兩相從，三十二而六十四，以為萬物之體用，其變至於四千九十六，則六十四之六十四矣。伏羲先天示《易》之體，故孔子謂之「作八卦」，文王後天明《易》之用，故子雲謂之「重六爻」。《經世》用二百五十六陰，又偶之，得八八之六十四，在乎先後天之間，是為中天之數，故其書始乎帝堯，而名之曰「皇極」也。</hi>
                    </p>
                </div>
<div>
                    <head>觀物内篇之二<pb n="12b"/>
                    </head>
                    <p>人之所能靈於萬物者，謂其目能收萬物之色、耳能收萬物之聲，鼻能收萬物之氣，口能收萬物之味。聲色氣味者，<hi>坤、艮、坎、巽。</hi>萬物之體也。目、耳、鼻、口者，<hi>乾、兌、离、震。</hi>萬人之用也。</p>
                    <p>體無定用，惟變是用；用無定體，惟化是體。體用交而人物之道於是乎矣。然則人亦物也，聖亦人也。<hi>陽主用，故天之暑寒晝夜之變為物之性情形體；陰主體，故地之雨風露雷之化為物之走飛草木。天之唱地，則用為用、體為體，天地皆正。地之和天，則用為體、體為用，天地皆反。天地相感應，用配於體，共成十六物。大數則走飛草木四物而已，以分係於天地飛走動而屬天、草木静而屬地，兩儀也。動有陰陽，飛為陽，走為陰；靜有柔剛，木為剛，草<pb n="13a"/>為柔，四象也。陰陽自交，陰中有陽，陽中有陰，故飛中有走、走中有飛。剛柔自交，剛中有柔，柔中有剛，故草中有木，木中有草，八卦也。天地相交，陰陽亦有剛柔，剛柔亦有陰陽；天中有地，地中有天，乃為十六象也。性情形體不可分，天之一也；走飛草木不可合，地之四也。物雖有天而主乎地，故十六象别為四物；人雖有地而主乎天，故十六象於一人。自動植觀之，動為天而植為地；自人物觀之，人為天而物為地；自聖凡觀之，聖為天而凡為地。是故以人對物則人主用而物主體，以聖對民則聖主用而民主體。先生曰「聖人主用，百姓主體」是也。</hi>
                    </p>
                    <p>有一物之物，<hi>當世之世數。</hi>有十物之物，<hi>運之世、世之運數。</hi>有百物之物，<hi>運之運、世之會、會之世數。</hi>有千物之物，<hi>運之會、會之運、世之元、元之世數。</hi>有萬物之物，<hi>會之會、元之運、運之元數。</hi>有億物之物，<hi>會之元、元之會數。</hi>有兆物之物，<pb n="13b"/>
                        <hi>元之元數。</hi>生一一之物當兆物之物者，豈非人乎？有一人之人，<hi>當世之世數。</hi>有十人之人，<hi>世之運、運之世數。</hi>有百人之人，<hi>運之運、世之會、會之世數。</hi>有千人之人，<hi>運之會、會之運、元之世、世之元數。</hi>有萬人之人，<hi>會之會、元之運、運之元數。</hi>有億人之人，<hi>元之會、會之元數。</hi>有兆人之人，<hi>元之元數。</hi>生一一之人當兆人之人者，豈非聖乎？<hi>元會運世十六位者，地體十六也。合為七等者，天變盈於七也。天地之卦三十二位者，人物各七等也。一之一、一之十、一之百、一之千，元之四數也。十之一、十之十、十之百、十之千，會之四數也。百之一、百之十、百之百、百之千，運之四數也。千之一、千之十、千之百、千之千，世之四數也。十六數共為四數，一十百千也。其用則極於七，自千之千當一數至千之一當千數，累而上<pb n="14a"/>之，百十一之三數各増一數，則一一當兆數，十一當億數，百一當萬數，而後千一當千數也。人與物各有元會運世之數，而大小之用不同</hi>是知人也者物之至者也，聖也者人之至者也。物之至者始得謂之物之物也；人之至者始得謂之人之人也。夫物之物者，至物之謂也；人之人者，至人之謂也。以一至物而當一至人，則非聖而何？<hi>聖人者太極之一也。</hi>人謂之不聖，則吾不信也。何哉？謂其能以一心觀萬心，一身觀萬身，一物觀萬物，一世觀萬世焉。又謂其能以心代天意、口代天言、手代天工、身代天事者焉。又謂<pb n="14b"/>其能以上識天時，下盡地理，中盡物情，通照人事者焉。</p>
                    <p>又謂其能以彌綸天地，出入造化，進退今古，表裏人物者焉。噫！聖人者，非世世而效聖焉，吾不得而目見之也。雖然，吾不得而目見之，察其心，觀其跡，探其體，濳其用，雖億萬千年亦可以理知之也。人或告我曰：「天地之外别有天地萬物，異乎此天地萬物，則吾不得而知之。非惟吾不得而知之也，聖人亦不得而知之也。<hi>為窮髙極逺之論者，極髙明、致廣大之學也。謂天地可以理盡，則一天地亦足矣。若天地不可以形盡，雖萬，此寕有足耶？聖人踐形，<pb n="15a"/>能以一身之眇同天地之大而不違不過者，窮理故也。</hi>凡言知者，謂其心得而知之也。言言者，謂其口得而言之也。既心尚不得而知之，口又惡得而言之乎？以心不可得而知之，是謂妄知也；以口不可得而言之，是謂妄言也。吾又安能從妄人行妄知妄言者乎。</p>
                    <p>
                        <hi>此一篇言天地萬物而歸之聖人，蓋有天地萬物則有《易》矣。聖人先覺既體《易》於身，乃作《易》以示人也。孔子曰：「惟天為大，惟堯則之。」孟子曰：「萬物皆備於我，反身而誠，樂莫大焉。」萬物皆備，凡人所同。反身而誠，聖人而已。誠則不妄，逐物者固妄矣，而極髙明者謂天地可過亦妄也。或疑康節之學近釋、老，豈未見此論邪。</hi>
                        <pb n="15b"/>
                    </p>
                </div>
<div>
                    <head>觀物内篇之三</head>
                    <p>易曰窮理盡性以至於命，所以謂之理者，物之理也；所以謂之性者，天之性也；所以謂之命者，處理性者也；所以能處理性者，非道而何？<hi>或動或靜，任性所安。不循天之理者，皆横私其身，不受命者也。命者，天之理也；物理即天理。異觀私，達觀則公矣，公則道也。</hi>是知道為天地之本，<hi>太極變八卦。</hi>天地為萬物之本，<hi>八卦變六十四卦。</hi>以天地觀萬物，則萬物為萬物；以道觀天地，則天地亦萬物。道之道盡之於天矣，<hi>太極無體，托之于乾。</hi>天之道盡之于地矣，<hi>乾不自用，散之八卦。</hi>天地<pb n="16a"/>之道盡之於物矣。<hi>八而八之，而後曲盡天地之用。</hi>天地萬物之道盡之於人矣。<hi>人在卦為爻，曲盡變通之理。</hi>人能知其天地萬物之道所以盡於人者，然後能盡民也。天之能盡物則謂之曰昊天，人之能盡民則謂之曰聖人。謂昊天，能異乎萬物則非所以謂之昊天也；謂聖人能異乎萬民，則非所以謂之聖人也。萬民與萬物同，則聖人固不異乎昊天者矣。然則聖人與昊天為一道，聖人與昊天為一道則萬民與萬物亦可以為一道也。一世之萬民與一世之萬物既<pb n="16b"/>可以為一道，則萬世之萬民與萬世之萬物亦可以為一道也眀矣。<hi>八百六十四變之物數至于萬萬極而同出乎十六數，十六數同出乎九數，九數同出乎真一六十四卦之變數。至於坤之坤極而同出乎八卦，八卦同出乎乾坤，乾坤同出乎太極，故曰一道也。</hi>
                    </p>
                    <p>
                        <hi>昊天應物盡道之用，孔子不作《六經》不得同乎昊天矣。夫觀物以理而體之以道，萬世之民物會之以一身、揆之以一心者，聖人之廣大也。《經世》以中而約之以制，次序皇帝王伯之行事為易詩書春秋之損益者，聖人之中庸也。致廣大者，太虛容物之體；道中庸者，昊天應物之用。先生之書謂之經世觀物者，以一世之人物知萬世之人物也。其道之理、術之法莫不皆然。</hi>夫昊天之盡物、聖人之盡民，皆有四府焉。昊府之四府者，春夏秋冬<hi>四體也。</hi>之謂也，陰陽<hi>二用<pb n="17a"/>也。</hi>升降于其間矣。聖人之四府者，易、書、詩、春秋<hi>四體也。</hi>之謂也，禮樂<hi>二用也。</hi>汚隆於其間矣。<hi>天地萬物，體各不遇四，用各不過二，是六而已。易一卦六爻，數必有合，乃成十二，則君臣父子夫婦之理也。先天者，原天地未合之初；後天者，要天地已合之後。是故二卦之䇿，合三百六十以為天之用，而二篇之䇿合六十四卦以為物之用也。</hi>春為生物之府，夏為長物之府，秋為收物之府，冬為藏物之府。號物之庶謂之萬，雖曰萬之又萬，其庶能出此昊天之四府者乎？《易》為生民之府，《書》為長民之府，《詩》為收民之府，《春秋》為藏民之府，號民之庶謂之萬，雖曰萬之又萬，其<pb n="17b"/>庶能出此聖人之四府者乎？昊天之四府者，時也；聖人之四府者，經也。昊天以時授人，聖人以經法天，天人之事當如何哉。<hi>八卦用六爻，乾坤主之；六爻用四位，坎离主之。是故八卦以六爻為用，六爻以四位為體。文王重六爻，所主在乾坤；《經世》衍四象，所主在坎离。四象列於四位，以分八卦之類，則二氣有辨；以統六爻之變，則萬物有宗。後天雖以坎离而生萬物，先天本以坎离而造天地，故四象為先天。先生之書以四為主者，先天之用，體之用也。體幾於道，用通於神。</hi>
                    </p>
                </div>
<div>
                    <head>觀物内篇之四</head>
                    <p>觀春則知《易》之所存乎，觀夏則知《書》之所存乎，觀秋則<pb n="18a"/>知詩之所存乎，觀冬則知《春秋》之所存乎。《易》<hi>當元。</hi>之《易》者，<hi>元之元。</hi>生生之謂也；《易》之《書》者，<hi>元之會。</hi>生長之謂也；《易》之《詩》者，<hi>元之運。</hi>生收之謂也；《易》之《春秋》者，<hi>元之世。</hi>生藏之謂也。《書》<hi>當會。</hi>之《易》者，<hi>會之元</hi>長生之謂也；《書》之《書》者，<hi>會之會。</hi>長長之謂也；《書》之《詩》者，<hi>會之運。</hi>長收之謂也；《書》之《春秋》者，<hi>會之世。</hi>長藏之謂也。《詩》<hi>當運。</hi>之《易》者，<hi>運之元。</hi>收生之謂也；《詩》之《書》者，<hi>運之會。</hi>收長之謂也；《詩》之《詩》者，<hi>運之運。</hi>收收之謂也；《詩》之《春秋》者，<hi>運之世。</hi>收藏之謂也。《春秋》<hi>當世。</hi>之《易》者，<hi>世之元。</hi>藏生之謂也；《春<pb n="18b"/>秋》之書者，<hi>世之會。</hi>藏長之謂也；《春秋》之《詩》者，<hi>世之運。</hi>藏收之謂也；《春秋》之《春秋》者，<hi>世之世。</hi>藏藏之謂也。生生者，修夫意者也；生長者，修夫言者也；生收者，修夫象者也；生藏者，修夫數者也。長生者，修夫仁者也；長長者，修夫禮者也；長收者，修夫義者也；長藏者，修夫智者也。收生者，修夫性者也；收長者，修夫情者也；收收者，修夫形者也；收藏者，修夫體者也。藏生者，修夫聖者也；藏長者，修夫賢者也；藏收者，修夫才者也；藏藏者，修夫術者也。修夫意者，<pb n="19a"/>三皇之謂也；修夫言者，五帝之謂也；修夫象者，三王之謂也；修夫數者，五霸之謂也。<hi>天時聖經，體則各立，猶元會運世列而辨位，地之四也。《易》之體用寔統書、詩、春秋，猶元統會、運、世。體一用三，天之一也。蓋元氣發生於春，其中已見萬象，夏長秋成冬斂藏之，春為之宗也。一氣皆兼四氣，此以元而統三氣者，四者有體，一者無體。四者之中，以一統三，長子代父也。世之士疑先生之論，每事皆四，近乎傅會。蓋四者體數也，體必具四，無適不然，特世之所知者外象外數，而不知内象内數爾。外象外數，寔者物也；内象内數，虚者理也。天下之象生乎數，而數生乎理，理之所有，象數存焉。匠人作室必先於虚中立象計數，然後其成無愆。神者造事乃不然乎？夫五行者，後天之用，故太元用之。凡天之五星、地之五方、人之五事，無不相配也。四象者，先天之用，故經世用之。凡天之四時、地之四維、人之四<pb n="19b"/>徳，無不相配也。先生之論，即〈文言〉衍四徳之理，引而申之，觸類而長之爾，復何疑邪？然而後天用五行，先天用四象，何也？四象以太極為主，中猶虚也；五行以土為主，中已見也。太極一五也，冲氣造大物，天而地也。土者二五也，大物載冲氣，地而天也。天而地，自誠而明也；地而天，自明而誠也。成功雖一，先後不同。先天造理而悟理有必至，故天弗違也；後天造形而悟形無常然，故奉天時也。後天之易為奉時者作，故曰其衰世之意邪。</hi>修夫仁者有虞之謂也，修夫禮者有夏之謂也，修夫義者有啇之謂也，修夫智者有周之謂也。修夫性者文王之謂也，修夫情者武王之謂也，修夫形者周公之謂也，修夫體者召公之謂也。修夫聖者秦穆之謂也，修夫賢者<pb n="20a"/>晉文之謂也，修夫才者齊桓之謂也，修夫術者楚莊之謂也。<hi>春夏秋冬，四體也，一體包四體則十六體也。生長收蔵四用也，一用包四用則十六用也。易書詩春秋四體也，以經法天，體中各有體用，則意言象數、仁義禮智、性情形體、聖賢才術者十六用也。意言象數為總名，其十二實用也。皇帝王伯、虞夏商周、文武周召、秦晉齊楚者，十六體也。皇帝王伯為總名，其十二實體也。十六而十二者，體用之中又各有體用，四四而四三，以一統三也。在體為四，在用為三。如一時三月，與體而四也。是故《易》之四徳亨利貞，不言元者有矣，未有獨言元而無亨利貞也。</hi>皇帝王霸者，易之體也；虞夏啇周者，書之體也；文武周召者，詩之體也；秦晉齊楚者，春秋之體也。<hi>《易》該皇帝王伯，《書》該帝王伯，《詩》該王伯，《春秋》是伯而已。上得兼下，大<pb n="20b"/>能包小也。夫論聖人作經立言以眀理，稽古以摭實，則皇帝王伯者易書詩春秋之體也。若以易書詩春秋為聖人之經，以皇帝王伯為聖人之時，則易書詩春秋為體、皇帝王伯為用。</hi>意言象數者，《易》之用也；仁義禮智者，《書》之用也；性情形體者，《詩》之用也；聖賢才術者，《春秋》之用也。用也者，心也；體也者，跡也。心跡之間有權存焉者，聖人之事也。<hi>易書詩春秋，體用各析于四者，體必具四體之體用也。</hi>三皇同意而異化，<hi>皇有皇之皇、皇之帝、皇之王、皇之伯，則意有意之意、意之言、意之象、意之數；化有化之化、化之教、化之勸、化之率，意言象數用之體也。以意之意言象數為同意者，體原其所本也。化教勸率，用之用也。以化之化教勸率為異化者，用要其所成也。餘三者皆可以類推之矣。</hi>五帝<pb n="21a"/>同言而異教，三王同象而異勸，五伯同數而異率。<hi>意言象數，易之用。</hi>同意而異化者，必以道；以道化民者，民亦以道歸之，故尚自然。夫自然者，無為無有之謂也。無為者，非不為也，不固為者也，故能廣。無有者非不有也，不固有者也，故能大。廣大悉備而不固為固有者，其惟三皇乎？是故知能以道化天下者，天下亦以道歸焉。所以聖人有言曰：「我無為而民自化，我無事而民自富，我好靜而民自正，我無欲而民自朴。」其斯之謂與？三皇同仁而異化，<pb n="21b"/>五帝同禮而異教，<hi>帝有帝之皇、帝之帝、帝之王、帝之伯，則禮有禮之仁、禮之禮、禮之義、禮之智，教有教之化、教之教、教之勸、教之率，餘可類推。</hi>三王同義而異勸，五伯同智而異率。<hi>仁禮義智，書之用。</hi>同禮而異教者，必以德；以徳教民者，民亦以徳歸之，故尚讓。夫讓也者，先人後己之謂也。以天下授人而不為輕，若素無之也；受人之天下而不為重，若素有之也。若素無素有者，謂不已無已有之也。若已無已有，則舉一毛以取與于人猶有貪鄙之心生焉，而况天下者乎？能知其天下之天下非已之天下者，其<pb n="22a"/>惟五帝乎？是故知能以徳教天下者，天下亦以徳歸焉。所以聖人有言曰：「垂衣裳而天下治，蓋取諸乾坤。」其斯之謂與？三皇同性而異化，五帝同情而異教，三王同形而異勸，<hi>王有王之皇、王之帝、王之王、王之伯，則形有形之性、形之情、形之形、形之體，勸有勸之化、勸之教、勸之勸、勸之率，餘可類推。</hi>五伯同體而異率。<hi>性情形體詩之用。</hi>同形而異勸者，必以功；以功勸民者，民亦以功歸之，故尚政。夫政也者，正也，以正正夫不正之謂也。天下之正莫如利民焉，天下之不正莫如害民焉；能利民者正則謂之曰王<pb n="22b"/>矣；能害民者不正則謂之曰賊矣。以利除害，安有去王邪？以王去賊，安有弑君邪？是故知王者正也，能以功正天下之不正者，天下亦以功歸焉。所以聖人有言曰：「天地革而四時成，湯武革命，順乎天而應乎人，其斯之謂與？三皇同聖而異化，五帝同賢而異教，三王同才而異勸，五伯同術而異率，<hi>伯有伯之皇、伯之帝、伯之王、伯之伯，則術有術之聖、術之賢、術之才、術之術，率有率之化、率之教、率之勸、率之率，餘可類推。聖賢才術，春秋之用。</hi>同術而異率者，必以力；以力率民者，民亦以力歸之，故尚爭。夫爭也者，<pb n="23a"/>爭夫利者也，取其利不以義然後謂之爭。小爭交以言，大爭交以兵，爭夫强弱者也，猶借夫名焉者，謂之曲直。名也者，命物正事之稱也；利也者，養人成務之具也。名不以仁無以守業，利不以義無以居功。利不以功居，名不以業守，則亂矣。民所以必爭之也。五伯者，借虛名以爭實利者也。帝不足則王，王不足則伯，伯又不足則夷狄矣。若然，則五伯不謂無功於中國，語其王則未也，過夷狄則逺矣。周之東遷、文武之功徳於是乎盡矣。猶能<pb n="23b"/>維持二十四君，王室不絶如綫，夷狄不敢屠害中原者，猶五伯借名之力也。是故知能以力率天下者，天下亦以力歸焉，所以聖人有言曰：「眇能視，跛能履，履虎尾，咥人凶。武人為于大君。」其斯之謂與？<hi>意則藴妙理而黙喻，言則宣至理而導達。象則舉大要以示典型。數則括庶物以窮名實。仁則覆冐而無邉際，禮則會通而有儀物。義主斷制，利在弔伐；智存術畧，渉於機巧。性與生俱，靜而自然。情因物感，動而相應。形則統其大而善不分，體則判其全而行可擇。聖盡天理，賢通人情，才則興事造業，惟恐不及；術則假名爭利，無所不至。意仁性聖，歸於任無為，皇之道化也。言禮情賢，歸於任恩信帝之德教也。象義形才，歸於任公正，王之功勸也。數智體術歸於任權謀伯之力率也。<pb n="24a"/>道則散之於物，德則得之於已，功則志在成務，力則求以勝人。化則不言而信、不令而行，教則信在言前、誠在令外；勸則民樂於赴功，率則人疲於奔命。四者皆有隆殺之等，猶春夏秋冬之次也。《經世》以一象變四象者，即一卦變八卦之理，四分而用之爾，故上下相交乃各成三十二也。夫一干歴六支則成六十日，一律歴七聲則成八十四調，天地變化理莫不然。</hi>
                    </p>
                    <p>夫意也者，盡物之性也；言也者，盡物之情也；象也者，盡物之形也；數也者，盡物之體也。仁也者，盡人之聖也；禮也者，盡人之賢也；義也者，盡人之才也；智也者，盡人之術也。盡物之性者謂之道，盡物之情者謂之徳，盡物之形者謂之功，盡物之體者謂之力。盡<pb n="24b"/>人之聖者謂之化，盡人之賢者謂之教，盡人之才者謂之勸，盡人之術者謂之率。<hi>意言象數盡物之性情形體者，易與詩所主在言為經之用，元與運皆為陽數其類同在聲、同為清，在音同為闢，如日之五奇自然與辰之六奇相配也。陽本用也，而為道德功力則體也，盡物者物亦體也。蓋用以成體，故天統乎體所謂用無定體惟化是體也；仁義禮智盡人之聖賢才術者，書與春秋所主在事，為經之體，會與世皆為陰數，其類同，在聲同為濁，在音同為翕，如日之五偶自然與辰之六偶相配也。陰本體也，而為化教勸率則用也，盡人者人亦用也，蓋體以起用故地分乎用，所為體無定用惟變是用也。夫四之數奇偶各相從，是二而已。若論體一用三，則統於一也。如元亨利貞之四德，或别而立體，或通而致用，未嘗執滯也。</hi>道德功力者存乎體者也，化教勸率<pb n="25a"/>者存乎用者也，<hi>皇帝王伯體用各會于一者，用必合一，用之體用也。</hi>體用之間有變存焉者，聖人之業也。<hi>别而四之，易為皇，書為帝，詩為王，春秋為伯。又别而十六之，各有皇帝王伯，有體有用，則三十二也。十六之中，用意仁性聖為道化者同為皇，用言禮情賢為徳教者同為帝，用象義形才為功勸者同為王，用數智體術為力率者同為伯，是四而已。四者之中，道德功力同為體，化教勸率同為用，是二而已。體用相依則合于一也。是故皇帝王伯，時之用也，以為聖人之業，則自用以成體也。易書詩春秋經之體也，以為聖人之事，則自體以致用也。經以體為主，故體用各分於四；時以用為主，故體用各合於一。時則變，經則常。經必有權者，亦以適時之變，期於致用也。變者天道之否泰，權者聖道之損益。</hi>夫變也者，昊天生萬物之謂也；權也者，聖人生萬民之謂也。<pb n="25b"/>非生物非生民而得謂之權變乎？<hi>權變者所以趨時，蓋經世之用也。達之入於無疵，志在生民也。是故大易上贊伏羲，春秋下取五伯，上下無常，非為邪也。豈若世之腐儒泥古而不通今者乎。</hi>
                    </p>
                </div>
<div>
                    <head>觀物内篇之五</head>
                    <p>善化天下者止於盡道而已，善教天下者止於盡徳而已，善勸天下者止於盡功而已，善率天下者止於盡力而已。以道徳功力為化者乃謂之皇矣，以道徳功力為教者乃謂之帝矣，以道徳功力為勸者乃謂之王矣，以<pb n="26a"/>道徳功力為率者乃謂之伯矣。以化教勸率為道者乃謂之易矣，以化教勸率為徳者乃謂之書矣，以化教勸率為功者乃謂之詩矣，以化教勸率為力者乃謂之春秋矣。此四者天地始則始焉，天地終則終焉，始終隨乎天地者也。<hi>前篇言易書詩春秋以及皇帝王伯四四之變皆類聚於上者，體以生用，自同而異，如卦氣律呂二圖上卦之類聚也。此篇言皇帝王伯以及易書詩春秋四四之變皆類聚於下者，用以成體，自異而同，如〈先天〉〈卦數〉二圖下卦之類聚也。夫以道德功力為化乃謂之皇，以道徳功力為教乃謂之帝，以道德功力為勸乃謂之王，以道德功力為率乃謂之伯者，言合四體以致用，其用之所歸宿處各主於一而已。以道為化<pb n="26b"/>者易之皇，當水之日、坤之乾也。以德為化者書之皇，當火之日、艮之乾也。以功為化者詩之皇，當土之日、坎之乾也。以力為化者春秋之皇，當石之日、巽之乾也。皆謂之皇者，因體起用，雖有四端，其成歸于化則皇也。以類推之，帝王伯皆然。以化教勸率為道乃謂之易，以化教勸率為德乃謂之書，以化教勸率為功乃謂之詩，以化教勸率為力乃謂之春秋者，言合四用以成體，其體之所歸宿處亦各主於一而已。以化為道者皇之易，當日之水、乾之坤也。以教為道者帝之易，當月之水、兌之坤也。以勸為道者王之易，當星之水、离之坤也。以率為道者伯之易，當辰之水、震之坤也。皆謂之易者，因用成體，雖有四端，其成歸於道則易也。以類推之，書詩春秋皆然。大抵觀時論經，必原其大綱以求其所止，然後變不能亂。皇帝王伯者，聖人之時也；化教勸率者，用也；易書詩春秋者，聖人之經也；道徳功力者，體也。以道德功力為化教勸率者，從體以起用也，所謂「體無定用，惟變是<pb n="27a"/>用」，聖人之時，以應用之變為主也。以化教勸率為道德功力者，攝用以歸體也，所謂「用無定體，惟化是體」，聖人之經以，立體之常為主也。凡卦以内卦為主者，地也；天為用，地為體，體用之中各有體用，則天之天、地之天皆是應變之用；天之地、地之地乃其立徳之體也。時無常，經一定，是故皇帝王伯以用為體，易書詩春秋以體為體。夫或以體為體、或以用為體，二者皆為體，猶或以用為用、或以體為用，二者皆為用也。孔子制一定之經以御無常之時，所以皇帝王伯之治各主其一，有時而窮。孔子之道獨全乎四，無時而窮也。</hi>
                    </p>
                    <p>夫古今者在天地之間猶旦暮也，以今觀今則謂之今矣，以後觀今則今亦謂之古矣；以今觀古則謂之古矣，以古自觀則古亦謂之今矣。是知古亦未必為古，今亦未必為今，<pb n="27b"/>皆自我而觀之也。安知千古之前、萬古之後，其人不自我而觀之也。若然，則皇帝王伯者聖人之時也，易書詩春秋者聖人之經也。<hi>時存乎用，經存乎體。天道之生物，雖億千萬年，無出乎春夏秋冬生長收藏；人道之生民，雖億千萬年無出乎皇帝王伯化教勸率，則易書詩春秋道徳功力經常不易之體盡之矣。後之視今，猶今之視昔，是古非今者未可與權也。</hi>時有消長，經有因革。時有消長，否泰盡之矣；經有因革，損益盡之矣。否泰盡而體用分，損益盡而心跡判。體與用分，心與跡判，聖人之事業於是乎備矣。<hi>一運之時有否泰，如一年之時有消長。皇帝王伯其治有升降者，變也；聖人因時之<pb n="28a"/>否泰為經之損益，所取皇帝王伯。體用各分於四等，四而四之各極於十六，而聖人之業見乎變者僃矣。損益盡則易書詩春秋心跡各判於四等，四而四之各極於十六，而聖人之事見乎權者備矣。又有説焉。方時之泰也，皇與帝王立徳之體即是建功之用；及其否也，伯者之業體安於爭利而用假於濟人，則體與用自分矣。達變者以生物生民為主，當取其濟人之用，不可薄其體而并棄之也。方經之益也，易與書詩談王之迹，即是扶世之心。及其損也，春秋之事跡幾於雜伯而心在於救時，則心與迹自判矣。眀權者以生物生民為主，當原其救時之心，不可泥其跡而并疑之也。天地不去九冬，故一物無遺；聖人不絶五伯，故片善無棄。其變其權，要在生物與民而已矣。且膏粱與藜藿異味，療飢則同；錦繡與布褐異質，禦寒則均；物有精粗，其誰不知。方飢寒廹人而必待膏梁錦繡則死於凍餒矣。仲尼之經，因否泰以盡損益，其所取安得不極於五伯也。孟子曰「仲尼之<pb n="28b"/>徒無道桓文之事」，其取五伯，豈本心哉？所謂有權存焉也。夫體有小大，故用有廣狹；跡有汚隆，故心有公恕。五伯濟時之用，其用雖狹，聖人扶世之心，其心則恕。語曰「可與立未可與權」，非變而通之以盡利者可與言權也哉。</hi>
                    </p>
                    <p>所以自古當世之君天下者，其命有四焉：一曰正命，二曰受命，三曰改命，四曰攝命。<hi>正命者，自然當得；受命者，有所付授，雖以舜禹之聖，受禪代於唐虞，猶不如嗣君繼體之正也。故福莫大於無禍，徳莫貴於有常，道莫先於簡易。改命者湯武革命者也，攝命者五伯之事猶有可言。下此一等，不以其道得之，夷狄盗賊矣。聖人雖有恕心，至是亦不可行也。</hi>正命者因而因者也，受命者因而革者也，改命者革而因者也，攝命者革而革者也。因而因者長而長者也，<pb n="29a"/>因而革者長而消者也，革而因者消而長者也，革而革者消而消者也。革而革者，一世之事業也；革而因者，十世之事業也；因而革者，百世之事業也；因而因者，千世之事業也。可以因則因、可以革則革者，萬世之事業也。一世之事業者，非五伯之道而何？<hi>權時之宜，非久行之道。</hi>十世之事業者，非三王之道而何？百世之事業者，非五帝之道而何？千世之事業者非三皇之道而何？萬世之事業者非仲尼之道而何？<hi>凡《經世》言一十百千萬億兆之數，皆立體之大經，至於随時盡變長短多<pb n="29b"/>少不必皆合其分，皇帝王伯之體之用亦然。若乃仲尼為萬世之事業，則必然矣。太極無極，數無増損，是故外象外數寔者有盡，内象内數虚者無窮也。</hi>是故知皇帝王伯者，命世之謂也。仲尼者，不世之謂也。仲尼曰：「殷因於夏禮所損益可知也，周因於殷禮所損益可知也，其或繼周者雖百世可知也。」夫如是，則何止於百世而已哉？億千萬世皆可得而知之也。<hi>億萬千世欲有所損益者，皆不出乎皇帝王伯之中，則易書詩春秋盡之矣。天之四時、地之四維、人之四體，可以有加則是四者亦可以有加也。命世者有體之四，不世者無體之一也。無體者一，托於四，隨在皆全，除四則無一也。</hi>人皆知仲尼之為仲尼，不知仲尼之所<pb n="30a"/>以為仲尼。不欲知仲尼之所以為仲尼則已，如其必欲知仲尼之所以為仲尼，則捨天地將奚之焉？人皆知天地之為天地，不知天地之所以為天地；不欲知天地之所以為天地則已，如其必欲知天地之所以為天地，則捨動靜將奚之焉？夫一動一靜者，天地至妙者與？夫一動一靜之間者，天地人之至妙至妙者與？<hi>太極兼體，動靜不倚一偏。張横渠所謂「一物兩體」，故「易無體」也。分天地以為二體，而動靜偏係，雖天地亦為太極之物，合萬物以為一用而動靜宻通。雖物，亦為太極之道。</hi>是故知仲尼之所以能盡三才之道<pb n="30b"/>者，謂其行無轍跡也。故有言曰：「予欲無言。」又曰：「天何言哉？四時行焉，百物生焉。其斯之謂與。」<hi>上二篇以四象分天地萬物之體，雖有體有用，而大要為體，則外象、外數也。次三篇以四象分昊天聖人之用，雖有體有用，而大要為用，則内象、内數也。天之四府春夏秋冬為體，生長收藏為用，則太極統之。人之四府易書詩春秋為體，皇帝王伯為用，則皇極統之。昊天者，太極之主；仲尼者，皇極之主也。是故經世衍四象析于十六，謂之皇極而專以贊仲尼也。</hi>
                    </p>
                </div>
<div>
                    <head>觀物内篇之六</head>
                    <p>孔子贊《易》，自羲軒而下；序《書》，自堯舜而下；删《詩》，自文武而下；修《春秋》，自桓文而下。自羲軒已下，祖三皇也；自堯<pb n="31a"/>舜而下，宗五帝也；自文武而下，子三王也；自桓文而下，孫五伯也。祖三皇，尚賢也；宗五帝，亦尚賢也；三皇尚賢以道，五帝尚賢以徳。子三王，尚親也；孫五伯，亦尚親也；三王尚親以功，五伯尚親以力。嗚呼！時之既往，億千萬年；時之未來，亦億千萬年，仲尼中間生而為人，何祖宗之寡而子孫之多邪？所以重贊堯舜至禹，曰：「禹吾無間然矣。」<hi>賢者理也，親者情也。太上貴德尚賢也，其次務施報尚親也。親則近乎私矣，不能如大道之公也。</hi>仲尼後禹千五百餘年，今之後仲尼又千五百餘年，雖<pb n="31b"/>不敢比仲尼上贊堯舜禹，豈不敢比孟子上贊仲尼乎？人謂仲尼惜乎無土，吾獨以為不然。獨夫以百畝為土，大夫以百里為土，諸侯以四境為土，天子以九州為土，仲尼以萬世為土。若然，則孟子言「自生民以來未有如孔子也」，斯亦未為之過矣。<hi>太極以萬物為體，仲尼以萬世為土，皆無極之數也。</hi>夫人不能自富，必待天與其富然後能富；人不能自貴，必待天與其貴然後能貴。若然，則富貴在天也，不在人也。有求而得之者，有求而不得者矣，是繫乎天者也。功徳<pb n="32a"/>在人也不在天也，可修而得之，不修則不得，是非繋乎天也，繫乎人者也。夫人之能求而得富貴者，求其可得者也。非其可得者，非所以能求之也。昧者不知求而得之，則謂其己之能得也故矜之；求而失之，則謂其人之不與也，故怨之。如知其己之所以能得、人之所以能與，則天下安有不知量之人邪。天下至富也，天子至貴也，豈可妄意求而得之也。雖曰天命，亦未始不由積功累行。聖君艱難以成之，庸君暴虐以壊之，是天與？是人與？<pb n="32b"/>是知人作之咎固難逃已。天降之災，禳之奚益？積功累行，君子常分，非有求而然也。有求而然者，所謂利乎仁者也。君子安有餘事於其間哉。然而有幸、有不幸者，始可以語命也已。<hi>命者一成不可改，而君子以幸不幸語命者，立人之道也。此一節以富貴繋乎天、以成壞繋乎人者，明天人之分也。先生曰：「竿綸浮沉鈎餌一不具則魚不可得。六物具而不可得魚者，有焉。具六物者，人也；得魚不得魚者，天也。六物不具而不得魚者，非天也，人也。」此理盡之矣。</hi>夏禹以功有天下，夏桀以虐失天下；殷湯以功有天下，殷紂以虐失天下；周武以功有天下，周幽以虐失天下。三者雖時<pb n="33a"/>不同，其成敗之形一也。平王東遷，無功以復王業；赧王西走，無虐以䘮王室，威令不逮一小國，諸侯仰存於五伯而已，此又奚足道哉。但時無真王者出焉，雖有虛名與祀宋，其誰曰少異。是時也，《春秋》之作不亦宜乎。<hi>周無賢君，王室以虚名而臨天下，時無真主，伯者假虚名而竊威柄，虚而無實，道將喪矣。權以褒功，使人知名之有益，正以貶罪，使人知實之難誣。以正用權，權無非正；以實用名，名無非實，則褒貶以代賞罰，春秋王者之事，豈曰小補之哉。</hi>仲尼修經周平王之時，《書》終於晉文侯，《詩》列為王國風，《春秋》始於魯隱公，《易》盡於〈未濟〉卦。予非知仲尼者，<pb n="33b"/>學為仲尼者也。禮樂征伐自天子出，而出自諸侯，天子之重去矣。宗周之功德自文武出，而出自厲幽，文武之基息矣。由是犬戎得以侮中國，周之諸侯非一，獨晉能攘去戎狄，徙王東都，洛邑用存王國，為天下伯者之唱，秬鬯圭瓚之錫，其能免乎？傳稱子貢欲去魯告朔之餼羊。孔子曰：「賜也，爾愛其羊，我愛其禮。」是知名存實亡者，猶愈於名實俱亡者矣。禮雖廢而羊存，則後世安知有不復行禮者矣。晉文公尊王，雖用虛名，猶能力使天下<pb n="34a"/>諸侯知有周天子，而不敢以兵加之也。及晉之衰也，秦由是敢滅周，斯愛禮之言信不誣矣。<hi>父子相繼，正也；禪代征伐假攝皆權變也。禪賢，變之順者也；伐罪，變之逆者也。伯者之事則幾乎詐矣。虚名亂實，孔子奚取焉。因名以存實，因假以圖真，亦聖人之權也。</hi>齊景公嘗一日問政於孔子，孔子對曰：「君君，臣臣，父父，子子。」公曰：「善哉！信如君不君、臣不臣、父不父、子不子，雖有粟，吾得而食諸。」是時也，諸侯僣天子，陪臣執國命，禄去公室，政出私門，景公自不能上奉周天子，欲其臣下奉己，不亦難乎？厥後齊祚卒為田氏所移。夫<pb n="34b"/>齊之有田氏者，亦猶晉之有三家也，亦猶周之有五伯也。韓趙魏之於晉也，既立其功，又分其地；既卑其主，又専其國。田氏之於齊也，既得其禄，又専其政；既殺其君，又移其祚，其如天下之事，豈無漸乎履霜之戒，寧不思乎？傳稱「王者往也」，能往天下者可以王矣。周之衰也，諸侯不朝天子久矣。及楚預中國，會盟仲尼，始進爵為之子，其僣王也，不亦陋乎。夫以力勝人者，人亦以力勝之。吳嘗破越而有輕楚之心，及其破楚，又有驕齊之志。貪<pb n="35a"/>婪攻取，不顧徳義；侵侮齊晉，専以夷狄為事，遂復為越所滅。越又不監之，其後復為楚所滅。楚又不監之，其後復為秦所滅。秦又不監之，其後復為漢所伐。恃强凌弱，與豺虎何以異乎？非所以謂之中國義理之師也。宋之為國也，爵髙而力卑者乎？盟不度徳，會不量力，區區與諸侯竝驅中原，恥居其後，其於伯也不亦難乎？周之同姓諸侯而克永世者，獨有燕在焉。燕處北陸之地，去中原特逺，茍不隨韓趙魏齊楚較利，力爭虛名，則足以飬<pb n="35b"/>德待時，觀諸侯之變。秦雖虎狼，亦未易加害。延十五六年後，天下事未可知也。中原之地方九千里，古不加多而今不加少，然而有祚長祚短地大地小者，攻守異故也。<hi>攻者以力取人將必争，争則俱傷，故地小而祚短。守者以徳懐，人將自服，服則俱安，故地大而祚長。此言祚之長短，亦繋人事，不可專責天命也。或曰：「先生之書論數爾，而每主人事，數可變乎？」曰：「天人有交勝之理，治亂有可易之道。蓋數無不順，天之一也；有順有逆，地之二也。逆者可順、順者可逆，人之三也。掛一之蓍代虛一以為用，人之三即太極之一上下於兩間而無常者，胡為不能變易乎？是故唐虞命雖革而世愈治，幽厲身雖滅而祚益永，則堯舜周公用《易》之力也。</hi>自三代以降，漢唐為盛，秦界於周<pb n="36a"/>漢之間矣。秦始盛於穆公，中於孝公，終於始皇。起於西夷，遷於岐山，徙於咸陽，兵瀆宇内，血流天下，吞吐四海，更革今古，雖不能比徳三代，非晉隋可同年而語也。其祚之不永月得非用法太酷、殺人之多乎？所以仲尼序《書》終於〈秦誓〉一事，其言不亦逺乎？夫好生者生之徒也，好殺者死之徒也。周之好生也以義，漢之好生也亦以義；秦之好殺也以利，楚之好殺也亦以利。周之好生也以義，而漢且不及；秦之好殺也以利，而楚又過之。天之道、<pb n="36b"/>人之情又奚擇於周秦漢楚哉？擇乎善惡而已。是知善也者無敵於天下，而天下共善之。惡也者亦無敵於天下，而天下亦共惡之。天之道、人之情又奚擇於周秦漢楚哉？擇于善惡而已。<hi>此一篇專論人事。蓋天人各有分際，實有交勝之理，所謂「天定勝人，人定勝天」者是已。先生之書出乎此理，夫是之謂<title>易</title>，而異乎陰陽家者流也。</hi>
                        <pb n="37a&gt;&lt;37b"/>
                    </p>
                </div>
</div>
<div>
                <head>卷下</head>
                <p>欽定四庫全書</p>
                <p rend="四庫11">皇極經世索隱卷下宋張行成撰</p>
                <div>
                    <head>觀物内篇之七</head>
                    <p>昔者孔子語堯舜則曰「垂衣裳而天下治」，語湯武則曰「順乎天而應乎人」，斯言可以該古今帝王受命之理也。堯禪舜以徳，舜禪禹以功；以徳帝也，以功亦帝也，然而徳下一等則入于功矣。湯伐桀以放，武伐紂以殺，以放王也，以殺亦王也，然而放下一等則入于殺矣。是知時<pb n="1a"/>有消長，事有因革，前聖後聖非出於一途哉。天與人相為表裏，天有陰陽，人有邪正，邪正之由繋乎上之所好也。上好徳則民用正，上好佞則民用邪，邪正之由，有自來矣。雖聖君在上不能無小人，是難其為小人；雖庸君在上不能無君子，是難其為君子。自古聖君之盛未有如唐堯之世，君子何其多邪？時非無小人也，是難其為小人也。故君子多也，所以雖有四凶不能肆其惡。自古庸君之盛，未有如商紂之世，小人何其多邪。時非無君<pb n="1b"/>子也，是難其為君子，故小人多也。所以雖有三仁，不能遂其善。是知君擇臣、臣擇君者，是繫乎人也。君得臣、臣得君者，是非繫乎人也，繫乎天者也。賢愚，人之本性；利害，民之常情。虞舜陶于河濱，傅説築于巖下，天下皆知其賢而百執事不為之舉者，利害使之然也。<hi>凡人禀五行之氣，五行有畏惡忌克之性，故利害爭嫉之情非必末世之人有之而帝王之世皆無也。化教勸率存焉，由乎當世者之用，則人事也。當世者之或聖或庸，則天命也。是故君臣相擇雖係乎人，君臣相得實係乎天。有臣而無君者，有矣；未有有君而無臣者也。舜説之初，不見舉時，不能無小人也。名聞聲顯，卒見用焉，上有其君，而君子勝也。<pb n="2a"/>
                        </hi>吁！利害叢于中而矛㦸森于外，又安知有虞舜之聖而傅説之賢哉。河濱非禪位之所，巖下非求相之方，昔也在億萬人之下，而今也在億萬人之上，相去一何逺之甚也。然而必此云者，貴有名者也。《易》曰：「坎有孚，維心亨。行有尚，中正行險，往且有功，雖危無咎，能自信故也。伊尹以之。」是知古之人患名過實者有之矣。其間有幸與不幸者，雖聖人人力有不及者矣。伊尹行冡宰，居責成之地，借使避放君之名，豈曰不忠乎？則天下之事去矣，<pb n="2b"/>又安能正嗣君、成終始之大忠者乎。吁！若委寄于匪人，三年之間其如嗣君何，則天下之事亦去矣，又安有伊尹也。「坎有孚，維心亨」，不亦近之乎。《易》曰：「由豫大有得，勿疑，朋盍簮。剛健主豫，動而有應，群疑乃亡，能自强故也，周公以之。」是知聖人不能使人無謗者也。周公居總己當任重之地，借使避滅親之名，豈曰不孝乎？則天下之事去矣，又安能保嗣君成終始之大孝者乎？吁！若委寄于匪人七年之間，其如嗣君何？則天下之事亦去矣，又安有周公也。「由豫，大有得，勿疑，朋盍簮。」不亦近之乎？</p>
                    <p>夫天下将治，則人必尚行也；天下将亂，則人必尚言也。尚行，則篤實之風行焉；尚言，則詭譎之風行焉。天下將治則人必尚義也，天下將亂則人必尚利也；尚義則謙讓之風行焉，尚利則攘奪之風行焉。三王尚行者也，五伯尚言者也；尚行者必入于義也，尚言者必入于利也。義利之相去一何逺之如是耶？是知言之于口，不若行之于身；行之于身，不若盡之于心。言之于口，人得而聞之<pb n="3b"/>；行之于身，人得而見之；盡之于心，神得而知之。人之聰明猶不可欺，况神之聰明乎。是知無愧于口，不若無愧于身；無愧于身，不若無愧于心。無口過易，無身過難；無身過易，無心過難。既無心過，何難之有。吁！安得無心過之人而與之語心哉。是故知聖人所以能立于無過之地者，謂其善事于心者也。</p>
                    <p>
                        <hi>堯舜，君道之順者也；湯武，君道之逆而順者也。舜説臣道之順者也，伊周臣道之逆而順者也。逆而順者，權也。先天之學以誠為主，心學也。善事于心，然後可以與權，不然權變之論必入乎詐利矣。自古亂臣賊子，未有不以湯武伊周而藉口者也。</hi>
                        <pb n="4a"/>
                    </p>
                </div>
<div>
                    <head>觀物内篇之八</head>
                    <p>仲尼曰：「〈韶〉，盡美矣，又盡善也；〈武〉，盡美矣，未盡善也。」又曰：「管仲相桓公，伯諸侯，一匡天下，民到于今受其賜。微管仲，吾其被髪左袵矣。」是知武王雖不逮舜之盡善盡美，以其觧天下之倒懸，則下于舜一等耳；桓公雖不逮武之應天順人，以其伯諸侯一匡天下則髙于狄亦逺矣。<hi>體同分於否泰，心跡判於損益，稽此言而可見矣。是書論人君則取羲皇堯舜禹湯文武，以至齊桓晉文秦穆楚莊。論人臣則取舜説伊周，以至絳侯梁公公恕並存焉。經世之達道，觀物之通理也。善經世者，汚隆當隨世<pb n="4b"/>之變；善觀物者，小大當隨物之才，歸於適用、會于中正而止，不可泥古非今，執己方人也。</hi>以武比舜則不能無過，比桓則不能無功；以桓比狄則不能無功，比武則不能無過。漢氏宜立乎桓武之間矣。是時也，非會天下民厭秦之暴且甚，雖十劉季、百子房其如人心未易何。且古今之時則異也，而民好生惡死之心非異也。自古殺人之多未有如秦之甚，天下安有不厭之乎。夫殺人之多不必以刃，謂天下之人無生路可趨也。而又况以刃多殺天下之人乎。秦二世萬乘也，求為黔首<pb n="5a"/>而不能得。漢劉季匹夫也，免為元首而不能已。萬乘與匹夫相去有間矣，然而有時而代之者，謂其天下之利害有所懸之耳。天下之道非禍萬乗而福匹夫也，謂其禍無道而福有道也。人之情非去萬乗而就匹夫也，謂其去無道而就有道也。萬乗與匹夫相去有間矣，然而有時而代之者，謂其直以天下之利害有所懸之耳。<hi>以先天爻象而配〈分兩圖〉之數，乾一兌二离三震四巽五坎六艮七坤八者，體之常也；以律呂聲音而觀〈既濟圖〉之數，内宫左旋，則乾兌离震一二三四，右旋則坤艮坎巽亦一二三四；外宫右旋則坤艮坎巽八七六五，左旋則<pb n="5b"/>乾兌离震亦八七六五者，用之變也。方數之常則乾一坤八，萬乗匹夫相去逺矣；及數之變，則乾亦居八、坤亦居一，故萬乗匹夫有時相代也。夫數之先後者，位之上下也；位雖有定，人則無常。上下勢由相形而成，萬乗之所以尊者，以衆共推之也。萬乗而専害人，人将棄之，勢不容久居上矣。匹夫之所以卑者，以衆共棄之也。匹夫而能利人，人将推之，勢不容久居下矣，此自然之理也。天下之數生于理，理之所至數從而行。天且弗違，况於鬼神乎。先生之言，使人知人事之當修，而天命之不可必，與世之談天者蓋有間矣。紂曰「我生不有命在天」，雖欲不亡，其可得乎。</hi>日既沒矣，月既望矣，星不能不希矣。非星之希，是星難乎其為光矣，能為其光者，不亦希乎。漢唐既創業矣，呂武既擅權矣，臣不能不希矣；非臣之希，是臣<pb n="6a"/>難乎其為忠矣。能為其忠者，不亦希乎。是知任天下事易，死天下事難；死天下事易，成天下事難。苟成之，又何計乎死與生也。如其不成，雖死奚益；况其有正與不正者乎？與其死于不正，孰若生于正；與其生于不正，孰若死于正，在乎忠與智者之一擇焉。死固可惜，貴乎成天下之事也。如其敗天下之事，一死奚以塞責。生固可愛，貴乎成天下之事也。如其敗天下之事，一生何以收功。噫！能成天下之事又能不失其正而生者，非漢之留侯、<pb n="6b"/>唐之梁公而何？微斯二人，則漢唐之祚或幾乎移矣。豈若虚生虛死者焉？夫虛生虚死者，譬之蕭艾，忠與智者不逰乎其間矣。<hi>此二篇大抵言世道愈卑，取人愈降，太極之變、皇極之權也。是謂經世之道、觀物之理。髙祖者，秦民之湯武；絳侯、梁公者，漢唐之伊、周。忠與智者近乎達節，可與權也。</hi>
                    </p>
                </div>
<div>
                    <head>觀物内篇之九</head>
                    <p>仲尼曰：「善人為邦百年，亦可以勝殘去殺。」誠哉是言也。自極亂至于極治，必三變矣。三皇之法無殺，五伯之法無生。伯一變至于王矣，王一變至于帝矣，帝一變至于<pb n="7a"/>皇矣。其于生也，非百年而何？是知三皇之世如春，五帝之世如夏，三王之世如秋，五伯之世如冬。如春，温如也；如夏，燠如也；如秋，凄如也；如冬，冽如也。春夏秋冬者，昊天之時也。易、書、詩、春秋者，聖人之經也。天時不差則嵗功成矣，聖經不忒則君徳成矣；天有常時，聖有常經，行之正則正矣，行之邪則邪矣。邪正之間，有道在焉。行之正則謂之正道，行之邪則謂之邪道。邪正由人乎？由天乎？天由道而生，地由道而成，物由道而形，人由道而行。<pb n="7b"/>天地人物則異也，其于由道一也。<hi>〈繋辭〉曰：「一陰一陽之謂道，繼之者善也。」陰陽本皆善道，豈有邪正乎？蓋道無非善者，用宗于一，天之一也。故孟子曰：「夫道一而已矣也。」道有邪正者，體立乎兩地之二也。故孔子曰：「道二，仁與不仁也。」學詩學禮或為發蒙之、其好色好貨或為興王之資者，「體無定用，用無定體」，體用相易，人之三也。故先生曰：「行之正則謂之正道，行之邪則謂之邪道。」三者一之用，反本則歸一也。</hi>
                    </p>
                    <p>夫道也者，道也。道無形，行之則見于事矣，如道路之道，坦然使千億萬年行之人知其歸者也。或曰：「君子道長，則小人道消；君子道消，則小人道長。長者是則消者非也，消者是則長者非也。何以知正道邪道之然乎？」吁！<pb n="8a"/>賊夫人之論也。不曰：君行君事，臣行臣事，父行父事，子行子事，夫行夫事，妻行妻事，君子行君子事，小人行小人事，中國行中國事，僣竊行僣竊事，謂之正道；君行臣事，臣行君事，父行子事，子行父事，夫行妻事，妻行夫事，君子行小人事，小人行君子事，中國行僣竊事，僣竊行中國事，謂之邪道。<hi>元會運世為四象，總二百五十六卦者，天統地也。律呂聲音，分五百一十二位者，地匹天也。是故〈八卦變化圖〉，乾兌离震為天来唱地，體用皆正，日辰皆順；坤艮坎巽為地来和天，體用皆反，日辰皆逆。順者為陽，逆者為陰，當分則正，非分則邪。又曰：當分者，日辰相生，律呂相唱，和者也；非分者，日<pb n="8b"/>辰相克，聲音相陵犯者也。夫賢否異觀，是非迭起，若無得一者以為天下正，將誰與正之邪？待其自定，則事無及矣。</hi>至于三代之世，治未有不治，人倫之為道也；三代之世，亂未有不亂，人倫之為道也。後世之慕三代之治世者，未有不正人倫者也。後世之慕三代之亂世者，未有不亂人倫者也。自三代而下，漢唐為盛，未始不由治而興、亂而亡，况其不盛于漢唐者乎其興也。又未始不由君道盛、父道盛、夫道盛、君子之道盛、中國之道盛，其亡也又未始不由臣道盛、子道盛、小人之道盛、君子之道<pb n="9a"/>盛。噫！二道對行，何故治世少而亂世多邪？君子少而小人多邪？曰豈不知陽一而陰二乎。<hi>一年三百六十開物數。二百四十閉物數，一百二十開物前之半長數也，陽十二日之數主之；後之半消數也，陰十二日之數主之。閉物百二十物數也，閏十二分之數主之者，陽一而陰二也。動植數各一萬七千二十四，乾兌离震分為一百二十八卦，坤艮坎巽分為二百五十六卦，陽大而少，陰小而多，亦陽一而陰二也。是故五百一十二卦之蓍䇿除掛一而以歸奇數合用數，得一十四萬七千四百五十六，則三百八十四之三百八十四以歸奇數合暗數，得二十九萬四千九百一十二，則三百八十四之七百六十八也。</hi>天地尚由是道而生，况其人與物乎？人者物之至靈者也，物之靈未若人之靈，尚由是<pb n="9b"/>道而生，又况人靈于物者乎？是知人亦物也，以其至靈故特謂之人也。<hi>天地而人物者，大而小也；物而人者，愚而知也。反復相况言，皆不逃乎數也。「道法自然」，數生於自然之理，理無不順，故正道可久、邪道難常。此一篇分陰陽、辨邪正，其象見於〈八卦變化圖〉。〈繋辭〉曰：「四象生八卦，八卦定吉凶。」此之謂也。</hi>
                    </p>
                </div>
<div>
                    <head>觀物内篇之十</head>
                    <p>日經天之元，<hi>〈乾〉當日。</hi>月經天之會，<hi>〈兌〉當月。</hi>星經天之運，<hi>〈离〉當星。</hi>辰經天之世。<hi>〈震〉當辰。</hi>以日經日，<hi>重〈乾〉為〈乾〉。</hi>則元之元可知之矣；以日經月，<hi>〈乾〉〈兌〉為〈履〉。</hi>則元之會可知之矣；以日經星，<hi>〈乾〉〈离〉為〈同人〉。</hi>則元之運可知之矣；以日經辰，<hi>〈乾〉〈震〉為〈旡妄〉。</hi>則元之世可知之矣。以月經日，<hi>〈兌〉〈乾〉為〈夬〉</hi>，則會之元可知之矣；以月經星，<hi>〈兌〉〈离〉為〈革〉。</hi>則會之運可知之矣；以月經辰，<hi>〈兌〉〈震〉為隨。</hi>則會之世可知之矣。以星經日，<hi>〈离〉〈乾〉為〈大有〉。</hi>則運之元可知之矣；以星經月，<hi>〈离〉〈兌〉為〈暌〉。</hi>則運之會可知之矣；以星經星，<hi>重〈离〉為〈离〉。</hi>則運之運可知之矣；以星經辰，<hi>〈离〉〈震〉為〈噬嗑〉。</hi>則運之世可知之矣。以辰經日<hi>〈震〉〈乾〉為〈大壮〉。</hi>則世之元可知之矣，以辰經月，<hi>〈震〉〈离〉為〈豐〉。</hi>則世之</p>
                    <p>運可知之矣；以辰經辰，<hi>重〈震〉為〈震〉。</hi>則世之世可知之矣。元之<pb n="10b"/>元一，元之會十二，元之運三百六十，元之世四千三百二十。會之元十二，會之會一百四十四，會之運四千三百二十，會之世五萬一千八百四十。運之元三百六十，運之會四千三百二十，運之運一十二萬九千六百</p>
                    <p>，運之世一百五十五萬五千二百。世之元四千三百二十，世之會五萬一千八百四十，世之運一百五十五萬五千二百，世之世一千八百六十六萬二千四百。<hi>天數三，地數兩。天用地，故一乗十二再乗三十，以四十二為一變，得數三百六十，則元之運數也。析于三十二位，則萬有<pb n="11a"/>一千五百二十，當萬物之數。去其二位，則萬有八百者，一會運行之年數也。地用天，故一乗十二再乗三十，三乗又十二，以五十四為一變，得數四千三百二十，則元之世數也。析于三十二位，則一十三萬八千二百四十，當一元生物之數。去其二位，則十二萬九千六百者，一元運行之年數也。此元之會運世三位之變數也。實分為會運世之元。會有十二元，以一十二萬九千六百月為一元，故以兩而變，得四千三百二十運者，三百六十之十二以三而變得五萬一千八百四十世者，四千三百二十之十二也。運有三百六十元，以一十三萬九千六百日為一元，故以兩而變，得十二萬九千六百運者，三百六十之三百六十，以三而變，得一百五十五萬五千二百世者，四千三百二十之三百六十也。世有四千三百二十元，以一十二萬九千六百辰為一元，故以兩而變，得一百五十五萬五千二百運者，三百六十之四千三百二十，以三而變，得一千八百六十六萬二千四<pb n="11b"/>百世者，四千三百二十之四千三百二十也。先天之數，天地互用，地以三變者，分乎用也。天以兩變，蓋一變爾。體必有合，四元之變皆至世而止，世之外各有三十之一變焉，則年之用也。世之世以一辰為一年，故其數三十之即一元之辰也。毎元再變得八十四，總四元而三百三十六，則天統乎體八變之數也。地虚三十之一變，為動植之用，故動植之通數與一元之數會乎〈泰〉卦而得其半也。立此數者明四位之品，得數多寡大小不同。是故人物生焉皆有七等也。因此十六大位之本數，一位各析三十小位，而運數行乎其間。自一元之〈乾〉卦以一為一杪而起者，積三十小位為一大位，歴十六大位凡七變。至世之〈震〉卦得運行之〈泰〉卦數為一運之數，在〈先天方圖〉即西北十六卦，則〈乾〉〈兌〉〈离〉〈震〉之位也。再變三十得運行之〈履〉卦數，則以元之元為一會之數矣。自元之〈乾〉卦以十三億九千九百六十八萬為一杪，三十杪為一位而起者，積三十小位為一大位，歴十六大位，凡<pb n="12a"/>七變至世之〈震〉卦得運行之〈臨〉卦數，倍又半之為一會之數，在〈先天方圖〉當東南十六卦，則〈巽〉〈坎〉〈艮〉〈坤〉之位也。再變十二，得運行之〈同人〉數，則以元之元之元之元為一元之數矣。乃以〈律呂圖〉各二百五十六位析之，陽數當西南天唱地之十六卦，則〈否〉〈咸〉〈未濟〉〈恒〉之位；陰數當東北地和天之十六卦，則〈泰〉〈損〉〈既濟〉〈益〉之位。陰自〈坤〉之〈泰〉，陽自〈乾〉之〈否〉，直〈卦氣圖〉元之元之〈泰〉卦而起，當元之元之元之元〈同人〉二萬兆之數，愈分愈少。至〈震〉之〈益〉、〈巽〉之〈恒〉，直〈卦氣圖〉，世之世之〈明夷〉而終，當世之世之世之世，其數得八十一萬，於天地之卦數有合有不合者矣。是故先生大小運用，至〈同人〉二萬兆之數，大數七，細數二十一，當卦者十七，若列為方圖，自元之元至元之分；自分之元至分之分，得八十一位，蓋盡九九之數，其用在八八之外矣。以卦配之，分數十七，皆當虚位，是故日月之變，自〈乾〉至〈坤〉得八十一數，實者八八，為物之體；虗者十七，為氣之用。大運分數用十七卦者，當其虗用也。<pb n="12b"/>夫自積數言之，積少為多，則東南之數多而西北之數少；自分數言之，分大為小，則東南之數小而西北之數大，是故以十六位經日月之變，則西北得一運之數，東南多一會之數，以七等辨人物之品，則〈乾〉當兆人之人，〈同人〉當一人之人也。先生世之世用至地卦〈大畜〉千萬之數而大小運用至天卦〈同人〉萬兆之數於六十四卦之變大數十五之中，用天之七，餘地之八，未盡也。天九地九，人物分焉。天中有地，地中有天，成於四九，又各主之，乃得八十一之四三十六之九而極于三百二十有四，列為四圖，各八十一位，始盡地四之體。自長數言者，各加折數，毎圖而六十四則八八之體也。自分數言者，不加析數，毎圖而八十一，則九九之用也。長數，天之天，自〈乾〉之一而起者，終于〈臨〉九百兆之數，分數則終于〈同人〉之萬兆矣。長數天之地，自〈同人〉之萬兆而起者，終于〈復〉千萬垓之數；分數則終于〈遇〉之七秭矣。長數地之天，自〈遇〉之七秭而起者，終于〈師〉千溝之數；分數則終于〈遁〉<pb n="13a"/>之十萬溝矣。長數地之地，自〈遁〉之十萬溝而起者，終于〈坤〉二載之數；分數則終于〈剥〉之六十載矣。〈剥〉者反生之卦，既往之數未盡於明，方來之數已兆於幽，〈剥〉即反生之〈復〉，〈復〉即始生之〈乾〉也。是故自一至極，大數十六，細數九十七。自一至載得大數十五，細數八十一，六十四卦盡矣。細數猶有十六未盡焉。故先生謂〈坤〉當無極之數也。夫六十四卦之外餘十六數者，地之體也。十六而十六之，得八八之四，故長數之位盡于二百五十有六也。六十四卦之中，虗十七數者，天之用也。用十七者體十八，十八而十八之，得九九之四，故分數之位盡于三百二十有四也。八而得一，老陽之氣降而在物，乾道變化，八方既盈，九虗皆實，故九為究數也。惟其用之不盡，十六之體常存，乃能生生不窮，此之謂《易》之道也。揚子雲作《太元》，有厯律二數之用，掛一之蓍與一首之䇿相應，凡三百二十有四。在歴數則用三十六之九，而不用其十；在律數則用八十一之四，而不用其五，皆用之不盡<pb n="13b"/>也。子雲可謂深得《易》之理矣。○元會運世數者，經世之數也。合四為一者，其元自冬至而起，天之體也。列一為四者，其元自春分而行地之用也。〈坎〉〈离〉四位十六而二百五十六偶之三十二而五百一十二，則生物之數也。運行之數在其中，則月之變十二、日之變三十是也。以變言之，奇數為天，偶數為地；以位言之，十五為天、十六為地也。夫天一地二人三，地居天人之間，承天之氣而布之以生人物。是故〈卦氣圖〉三百六十六與二百五十二之運數，〈律呂圖〉三百五十二與二百六十四之物數，皆藏乎十六位之中也。《經世》衍四者數窮於七，先天之用也。蓋後天《易》之用倚於五者，三兩也。數五者一三五為三，天二四為兩，地用則從三，故三而三之為〈乾〉爻之九，正合乎一三五之數；兩而三之為坤爻之六，正合乎二四之數也。先天《易》之體窮於七者，四三也。數七者一三五七為天，統乎體；二四六為地，分乎用。體則從四，故四而四之為位之十六，正合乎一三五七之數；三而四<pb n="14a"/>之為會之十二，正合乎二四六之數也。後天之數，天地各用，則天三地二者，天二地二，天主冲氣而為五，先天之數；天地互用，則天四地三者，天三地三，天兼餘分而為七，天皆多於地也。一十百千萬者，五數也；加億與兆者，七數也。後天用五，故至於萬物；先天用七，故至於兆物也。</hi>
                    </p>
                    <p>元之元，以春行春之時也；元之會，以春行夏之時也；元之運，以春行秋之時也；元之世，以春行冬之時也。會之元，以夏行春之時也；會之會，以夏行夏之時也；會之運，以夏行秋之時也；會之世；以夏行冬之時也。運之元，以秋行春之時也；運之會，以秋行夏之時也；運之運，以秋行秋之時也；運之世，以<pb n="14b"/>秋行冬之時也。世之元，以冬行春之時也；世之會，以冬行夏之時也；世之運，以冬行秋之時也；世之世，以冬行冬之時也。<hi>此明元會運世在運行之時者亦分十六等也，人物盛衰係之矣。一年有十二月三百六十日四千三百二十辰，分為四時，毎時三月九十日一千八十辰，一時又各分四時，毎時二百九十辰，日月皆不可分。若以運言之，一運十二世三百六十年四千三百二十月，分為四時，毎時三世九十年一千八十月，一時又各分四時，毎時二百七十月，年世皆不可分。以理論之，一元者太極之一年，一運者天之一年也。一年分為四時者，析一而四，天之體數也。一時又以三而分四時各分為三月者，所主在日，天之明數，十二會運行之數也。一時若以四而分四時，又各分為四時者，所主在辰，地之暗數十六位生物之數也。以分直于〈卦氣圖〉，則<pb n="15a"/>正數毎位十五卦九十爻，毎爻直三辰，總二百七十辰。若加閏數，毎位十六卦九十六爻，亦一爻直三辰，總二百八十八辰，故正數二百四十卦，通閏則二百五十六卦；正數四千三百二十辰，通閏則四千六百八辰也。夫天以三十日為一月，總四千三百二十辰，當〈卦氣圖〉之十二會為一年；地以二百七十辰為一時，總四千三百二十辰，當〈卦氣圖〉之十六位為一年。虗體雖加、實用無益者，天託地以為體，而天實生用，故辰起於四九而會成於四三。地託天以為用，而地實主體，故辰起於三九而位成於四四，其歸一也。地數十六，一年本當有十六月，地常晦一，故以天三月均為四時，而體數之用二百七十也。蓋用數三百六十者，天之用也；體數之用二百七十者，地之用也。自天之用言之，三百六十日者，六六也，六甲之變也。即用成體，列于四時，則四九矣。體成於四，用成於三，四九之中用其三九者，老陽之用，用之䆒也。是故三年之喪，實二十七月，以九月當年者，子生三<pb n="15b"/>年免於父母之懐。論陰之數、氣之充足，亦不過乎三九，故人二十四經絡之外，復用三絡，成二十七氣也。以二百七十辰當一月，以百七十月當一世者三十日，而各用九辰三十年，而各用九月也。</hi>
                    </p>
                    <p>
                        <hi>夫四九與三九之用多寡之數既不同矣，而十二會與十位之總數其歸則一，何也？曰：自體用各名天地異數者，言之人之動息無冬夏而有晝夜，一日不用亥子丑三辰，物之動息無晝夜而有冬夏；一年不用亥子丑三月者，皆其世數，主陰陽者，聚而并存于冬。主柔剛者，分而各存于夜，以日計則用二百七十分不用九十分，以年計則用二百七十日不用九十日，引而申之至于一元莫不然者，故地分于用而用三九也。息於夜者用於晝，息於冬者用於春，用者開物成務之實，不用者入神致用之源。以用言者四必存一，以體言者四無非用，故天統乎體而用四九也。自體用相依天地同㓛者言之，十二會者天之全用也，十六位者地之全體也。取一年之辰數以二百七十去<pb n="16a"/>之十二月之外，復得存本之四數矣。故月十二者，其辰四九，用無非體，位十六者，其辰三九。體無非用也，然而必曰體用云者，數無盡用，必存其本，存本則體也。自三九而二百七十者言之，以三百六十為體用，九十之三存九十之一者，地用天為道，存天以為體也。若自六六而三百六十者言之，以三百八十四為體用，二十四之十五存二十四之一者，天用地為利，存地以為體也。蓋人依於地、地依於天，窮上反下，天復於地，體圎而數還不自外來也。是故地之用數，一日必存三辰，一年必存三月，以至一元必存三會。天雖用三百六十，餘分六十三時，不盡八八之一布于天地之中，潜於萬物之本，息而復生，無有紀極，自地言之，〈乾〉〈坤〉〈坎〉〈离〉不變；自物言之，〈頥〉〈中孚〉〈大小過〉不變其爻，皆二十四也。故曰「正閏相生，數無窮矣」。</hi>
                    </p>
                    <p>皇之皇，以道行道之事也；皇之帝，以道行徳之事也；皇之王，以道行功之事<pb n="16b"/>也；皇之伯，以道行力之事也。帝之皇，以徳行道之事也；帝之帝，以徳行徳之事也；帝之王，以徳行功之事也；帝之伯，以徳行力之事也。王之皇，以功行道之事也；王之帝，以功行徳之事也；王之王，以功行功之事也；王之伯，以功行力之事也。伯之皇，以力行道之事也；伯之帝，以力行徳之事也；伯之王，以力行功之事也；伯之伯，以力行力之事也。時有消長，事有因革，非聖人無以盡之，所以仲尼曰：「可與共學，未可與適道；可與適道，未可與立；<pb n="17a"/>可與立，未可與權。」是知千萬世之時、千萬世之經，豈可畫地而輕言哉。<hi>言皇帝王伯有十六等，當隨時汚隆而取，不可責以羲農然後為皇、堯舜然後為帝，湯武然後為王，桓文然後為伯，此亦權變之論也，非達節之人，而驟語權變，必為邪矣。所以孔子之言自共學以至與權，入道有序也。世之士逐物流轉，未可共學者也。利害之際，以茍且為從權、以反復為達變，欺天也哉。</hi>三皇，春也；五帝，夏也；三王，秋也；五伯，冬也；<hi>以皇帝王伯比春夏秋冬者，一元在大化中猶一年，故先生立大小運數，以年月日時當元會運世也。一年大數不過分春夏秋冬，一元大運不過分皇帝王伯。春夏秋冬之中各有春夏秋冬，皇帝王伯之中各有皇帝王伯，其治亂不齊而〈否〉〈泰〉有漸，猶陰陽之氣逆順不常而消息有經也。</hi>七國，冬之餘冽也。漢王而不足，<pb n="17b"/>晉伯而有餘，三國伯之雄者也，十六國伯之叢者也。五代，伯之借乘也；北五朝，伯之傳舎也。隋，晉之子也；唐，漢之弟也。隋季，諸郡之伯，江漢之餘波也。唐季，諸鎮之伯，日月之餘光也。後五代之伯，日未出之星也。自帝堯至于今上下三千餘年，前後百有餘世，書傳可明紀者，四海之内、九州之間，或合或離，或治或隳，或强或羸，或唱或隨，未始有兼世而能一其風俗者。吁！古者謂三十年為一世，豈徒然哉。俟化之必洽、教之必浹，民之情始<pb n="18a"/>可以一變矣。苟有命世之人繼世而興焉，則雖鄙俗之區，三變而帝道可舉。惜乎！時無百年之世，世無百年之人，比其有代，則賢之與不肖何止于相半也。時之難，不其然乎？人之難，不其然乎？<hi>以十六位之數列而成圖，分為四方，西北東南各用一數，東北西南共一數而已。一方又各分為四，其數亦然。蓋地常晦一位，數十六用者十二，則四位之中用之者三也。實用者九，則合為四大位之中，亦用之者三也。天門四數一與十二與百四十四與三百六十皆生數也。猶九疇之一二三四也。地户四數五萬與十二萬與百五十萬與千八百萬，皆成數也，猶九疇之六七八九也。中之四數皆四千三百二十，即世數也。猶五星之皇極也，中數總一萬七千二百八十，通陰之合數之半，得三會<pb n="18b"/>萬物之數，一陰一陽各去地之本，二百五十六餘三萬四千四十八，即與動植之數合，故曰《皇極經世》觀物也。</hi>
                    </p>
                    <p>
                        <hi>此篇四象之數言日月星辰不言水火土石，在〈卦氣圖〉為十六位者，天地之數，故以言皇帝王伯也。</hi>
                    </p>
                </div>
<div>
                    <head>觀物内篇之十一</head>
                    <p>太陽之體數十，太陰之體數十二；少陽之體數十，少陰之體數十二；少剛之體數十，少柔之體數十二；太剛之體數十，太柔之體數十二。<hi>陰陽剛柔數者，觀物之數也。此數蓋動植二類各布于十六位、二百五十六小位之中，物生於地之理也。起於八十八，當〈震〉〈巽〉之用數，四之則三百五十二者，四體也；去一用三，而二百六十四者實用之數也。〈先天卦數圖〉一二三四生數居左為天，五六七八成數居右為地，天數<pb n="19a"/>用十，地數用十二，天中自分天地，則一三之陽為天、二四之陰為地。地中自分天地，則八六之柔為地，七五之剛為天，太陽少陽與太剛少剛數皆用十，從乎天也。太陰少陰與太柔少柔，數皆十二，從乎地也。〈乾〉〈坤〉〈坎〉〈离〉反復視之而不變者，爻卦之體不變也。故日星為在天之陽，水土為在地之柔，亦無變也。〈震〉與〈艮〉相易，〈兌〉與〈巽〉相易則變矣，故月辰為在天之陰、火石為在地之剛，亦有變也。〈乾〉〈离〉為奇中之奇，〈坎〉〈坤〉為偶中之偶，奇偶之位不變也。故日星在天而用奇數，水土在地而用偶數，亦無變也。〈兌〉〈震〉為奇中之偶，〈巽〉〈艮〉為偶中之奇，則變矣。故月辰在天而用偶數，火石在地而用奇數亦有變也。若夫〈乾〉一〈兌〉二〈离〉三〈震〉四〈巽〉五〈坎〉六〈艮〉七〈坤〉八重其卦，而爻復數之，則先後之數皆不變也。是故〈乾〉〈兌〉〈离〉〈震〉為日月星辰之變數，皆用十；〈巽〉〈坎〉〈艮〉〈坤〉為水火土石之化數，用十二者。從生成之本數，四四而分，天一而二，宗于一天也。是故以生成而分者，天地本數也。以奇偶而分者，天<pb n="19b"/>地交數也，交數則人物之用也。夫〈乾〉〈坤〉〈坎〉〈离〉，奇偶不可變也。若自二而四言之，以二二而分，〈乾〉〈兌〉為奇，〈离〉〈震〉為偶，則〈离〉〈坎〉亦變矣，所不變者惟〈乾〉〈坤〉也。自二而八言之，天地各為之主。由上而下，以〈乾〉為一而至〈震〉；由下而上，以〈坤〉為一而至〈巽〉，則〈坤〉亦變矣，所不變者惟〈乾〉也。乃若自二而十六言之，由〈乾〉而數一二三四五六七八，由〈坤〉而數亦一二三四五六七八，雖〈乾〉之位之數亦未免乎有變也。是故世之将亂也，始變其易變者，終雖難變者亦變矣。萬世所不變者，其惟有中正之徳，如〈乾〉〈坤〉〈坎〉〈离〉之體者乎。</hi>
                    </p>
                    <p>進太陽、少陽、太剛、少剛之體數，退太陰、少陰、太柔、少柔之體數，是謂太陽、少陽、太剛、少剛之用數。進太陰、少陰、太柔、少柔之體數，退太陽、少陽、太剛、少剛之體數，是謂太陰、少陰、太柔、少柔<pb n="20a"/>之用數。太陽、少陽、太剛、少剛之體數一百六十，太陰、少陰、太柔、少柔之體數一百九十二，太陽、少陽、太剛、少剛之用數一百一十二，太陰、少陰、太柔、少柔之用數一百五十二。<hi>進者當時而為用，用必存本，是故進陽剛之體數四之為百六十，而退其四十八；進陰柔之體數四之為百九十二，而退其四十。陰中除陽數、陽中除陰數者，互存其本也。陽以陰為基，陰以陽為基，故〈坎〉〈离〉互藏其宅，陰陽互存其本，皆交法也。如十六位之數，毎數於七萬五千二百六十四之中除一百七十六者，地中存物之四象數也。動植通數於一萬七千二百八十之中除二百五十六者，物中存地之四位數也。亦互存其本也。</hi>以太陽少陽太剛少剛之用數唱太陰少陰太柔<pb n="20b"/>少柔之用數，是謂日月星辰之變數；以太陰少陰太柔少柔之用數和太陽少陽太剛少剛之用數，是謂水火土石之化數。日月星辰之變數一萬七千二十四，謂之動數；水火土石之化數一萬七千二十四，謂之植數。再唱和日月星辰水火土石之變化通數，二萬八千九百八十一萬六千五百七十六，謂之動植通數。<hi>陽剛之體數百六十者，聲數四四十六位，毎位十聲總一百六十為正律之全數也。用數一百十二者，十六位中毎位各有七聲，總一百十二為正律之用數也。陰柔之體數百九十二者，音數四四十六位，毎位十二音，總一百九十二為正呂<pb n="21a"/>之全數也。用數百五十二者，十六位中，水音用九、火土音各用十二，石音用五，總百五十二，為正呂之用數也。日月星辰之變數一萬七千二十四者，以五律一百十二徧唱百五十二呂，得一萬七千二十四聲，為正聲之用數也。水火土石之化數一萬七千二十四者，以正呂百五十二徧和一百十二律，得一萬七千二十四音為正音之用數也。律呂者，天地也；聲音者，人物也。律唱呂而聲生，故變數為動數，而託乎地。呂和律而音生，故化數為植數而託乎天。性情形體者，動數也，動中自有動植，則性情為動、形體為植矣。走飛草木者，植數也，植中自有動植，則草木為植、飛走為動矣。是故天中有地、地中有天，陽中有陰、陰中有陽，剛中有柔、柔中有剛，陰陽之中亦有剛柔，剛柔之中亦有陰陽，論其交則惟變所適不可為典要，言其辨則雜而不越，既有典常也。〈泰〉之數五億五千九百八十七萬二千者，天之運行一元之辰數也。以世之世一千八百六十六萬二千四百生物<pb n="21b"/>之數，十六倍之，而去閏數一位，復取陰數而偶之，即二數合矣。動植之數一萬七千二十四，加生物本數二百五十六而唱和之，即三十二位之數之半也。運行者，天數也。生物者，地數也。動植者，物數也。三數皆會于〈泰〉，運行數比生物數，虧三千七百三十二萬四千八百者，天以三五而運，地以四四而析，總其大數則毎三十二位之中，去其二位數也。通數比生物數虧八百七十八萬一千八百二十四者，體數之用二百七十物，存地四之本而二百六十六，總其大數則毎四千三百二十之中去其六十四，而唱和故也。天主一故陰陽之數合，地主二故陰陽之數分，陽施其氣，陰凝其體，共成一物，故動植通數得天地之半也。世之世數六位者，天用老陰；動植通數九位者，地用老陽也。以元會運世數除通數，凡四布通數於是二百五十六卦生焉，而〈卦氣圖〉之用見矣。</hi>
                    </p>
                    <p>日月星辰者，變乎暑寒晝夜者也；水火土石者，化乎<pb n="22a"/>雨風露雷者也；暑寒晝夜者，變乎性情形體者也；雨風露雷者，化乎走飛草木者也。暑變飛走木草之性，寒變飛走草木之情，晝變飛走木草之形，夜變飛走木草之體。<hi>或言走飛草木，或言飛走木草，其序不同，何也？曰：〈先天圖〉者，太極造物之象；〈分兩圖〉者，其未合之數，故〈四象運行圖〉日辰各轉也。〈既濟圖〉者，其已合之數，故〈八卦變化圖〉律呂相附也。以〈分兩圖〉觀之，圎圖八卦，分八大位，一位又分八小位，其一二三四五六七八之數，或右行，或左行，皆自上而下，均以〈乾〉〈兌〉〈离〉〈震〉〈巽〉〈坎〉〈艮〉〈坤〉為次。自外卦而言，則天八卦皆逆生、地八卦皆順布；自内卦而言，則天四卦逆生、地四卦順布，是故由右而旋，逆生以成；始由左而轉，順布以成。終天一而二，二氣合而為一體，所謂「立天之道曰陰與陽」是也。以〈既濟圖〉觀之，内<pb n="22b"/>宫左旋則〈乾〉〈兌〉〈离〉〈震〉右旋，則〈坤〉〈艮〉〈坎〉〈巽〉皆一二三四；外宫左旋，則〈乾〉〈兌〉〈离〉〈震〉，右旋則〈坤〉〈艮〉〈坎〉〈巽〉皆八七六五。左則内宫數順布、外宫數逆行，右則内宫數逆行、外宫數順布，故一二三四五六七八之合數，左行應天，陰陽匹敵，進退互用。地二而四，四氣交而為二用，所謂「陰陽合徳而剛柔有體」也。以〈先天圖〉觀之，日月星辰天之分，其卦為〈乾〉〈兌〉〈离〉〈震〉；水火土石地之分，其卦為〈坤〉〈艮〉〈坎〉〈巽〉。毎位前四卦為天地自交，大小之位、上下之卦，皆右行者逆生也。毎位後四卦為天地相交，天来唱地者，以大位下卦〈坤〉〈艮〉〈坎〉〈巽〉為走飛草木，而小位上卦〈乾〉〈兌〉〈离〉〈震〉為暑寒晝夜性情形體；地来唱和天者，以大位下卦〈乾〉〈兌〉〈离〉〈震〉為性情形體，而小位上卦〈坤〉〈艮〉〈坎〉〈巽〉為雨風露雷走飛草木。其大位下卦之序皆右行者，逆生也；其小位上卦之序皆左行者，順布也。夫分兩合而既濟數乃有象，方其數交，象猶未成。及其象成，數始可見。故象為數之實也。先天本象，天地同由逆生者，宗于一也，〈分兩圖〉<pb n="23a"/>之體數也。先天交象，天地各八逆順者，列于二也，〈既濟圖〉之用數也。是故〈律呂圖〉以八卦别為二類者，從地之二也。〈卦氣圖〉，以四象統乎八卦者，從天之一也。夫天以性情形體為次、地以走飛草木為次者，各從本卦，地之二也。以地之飛走木草配天之性情形體者，宗于一天，天之一也。是故此書終篇飛走木草士農工商歸之日月星辰皇帝王伯，不言水火土石也。</hi>
                    </p>
                    <p>雨化性情形體之走，風化性情形體之飛，露化性情形體之草，雷化性情形體之木。性情形體者，本乎天者也；飛走木草者，本乎地者也；本乎天者分陰分陽之謂也，本乎地者分柔分剛之謂也。夫分陰分陽分柔分剛者，天地萬物之謂也；備天地萬物者，人<pb n="23b"/>之謂也。<hi>陽剛之數十者，十日也；陰柔之數十二者，十二辰也。變化之數，各一萬七千二十四，天地相唱和，日辰合者各八千五百七十六，不合者各八千四百四十八，其不合者八析之，天地各得二百五十六位，合乎〈律呂圖〉之位數也。位得三十三，三十三者十六與十六偶而有一焉。在天者為陰陽自交，在地者為柔剛自交。先生所謂「陽交於陰而生蹄角之類，陰交於陽而生羽翼之類，剛交於柔而生根荄之類，柔交於剛而生枝幹之類」是也。其合者止可七析，天地各得一百二十八，合乎〈卦氣圖〉之位數也。位得六十七，六十七者三十三與三十三偶而有一焉。在天者為陰陽，交於剛柔；在地者為剛柔，交於陰陽。先生所謂「陽與剛交而生心肺，陰與柔交而生肝膽，柔與陰交而生腎膀胱，剛與陽交而生牌胃」是也。蓋物得天地之偏，人得天地之全，惟人得天地日月交之用，他類則不能。王砅曰：「人不與萬類同，五蟲之中惟人應其納音，餘皆不應，故納音主人民災。」<pb n="24a"/>蓋納音由日辰相配而生，是故天有八象、地有八象、人有十六象者，合父母而生子，合天地而生人也。</hi>
                    </p>
                    <p>
                        <hi>此篇言八卦之數備日月星辰水火土石，在〈律呂圖〉為三十二位者萬物之數，故以言動植之物也。夫元會運世之數用十二與三十者，月一變十二而成年，日一變三十而成月，曆數之用也。陰陽剛柔之數，用十與十二者，十日合而生五聲，十二辰合而生六律，律數之用也。曆律者，天地萬物之本紀，故子雲之《太玄》、先生之《經世觀物》乃用其數也。天地萬物之體本由四象而成，體中自分體用，則日月星辰為用、水火土石為體；用中又分體用，則日月為陰陽之用、星辰為剛柔之體。先生之書首以陰陽剛柔為主，至是分為二數。元會運世專用日月星辰，其變又獨從日月者，皆以天地為宗也。</hi>
                    </p>
                </div>
<div>
                    <head>觀物内篇之十二<pb n="24b"/>
                    </head>
                    <p>有日日之物者也，有日月之物者也，有日星之物者也，有日辰之物者也。有月日之物者也，有月月之物者也，有月星之物者也，有月辰之物者也。有星日之物者也，有星月之物者也，有星星之物者也，有星辰之物者也。有辰日之物者也，有辰月之物者也，有辰星之物者也，有辰辰之物者也。<hi>合天地二氣而生物，物既生則從天。合父母二氣而生子，子既生則從父，故此篇以日月星辰為主，不言水火土石者宗于一天也。宗于一天，故人物同用天之七等，然「乾道成男，坤道成女」，二氣雖共成一物，一物必復分二類，〈乾〉〈兌〉〈离〉〈震〉與〈巽〉〈坎〉〈艮〉〈坤〉，陰陽之象不同；元會運世與年月日辰，多少<pb n="25a"/>之數不同。故〈卦氣圖〉用二百五十六卦，〈律呂圖〉雖以水火土石應日月星辰，實用五百一十二位也。</hi>
                    </p>
                    <p>日日物者，飛飛也；日月物者，飛走也；日星物者，飛木也；日辰物者；飛草也。月日物者，走飛也；月月物者，走走也；月星物者；走木也；月辰物者，走草也；星日物者，木飛也；星月物者，木走也；星星物者，木木也。星辰物者，木草也；辰日物者，草飛也；辰月物者，草走也；辰星物者，草木也；辰辰物者，草草也。有皇皇之民者也，有皇帝之民者也，有皇王之民者也，有皇伯之民者也；有帝皇之民者也，有帝<pb n="25b"/>帝之民者也，有帝王之民者也，有帝伯之民者也；有王皇之民者也，有王帝之民者也，有王王之民者也，有王伯之民者也；有伯皇之民者也，有伯帝之民者也，有伯王之民者也，有伯伯之民者也。皇皇民者，士士也；皇帝民者，士農也；皇王民者，士工也；皇伯民者，士商也。帝皇民者，農士也；帝帝民者，農農也；帝王民者，農工也；帝伯民者，農商也。王皇民者，工士也；王帝民者，工農也；王王民者，工工也；王伯民者，工商也。伯皇民者，商士也；伯帝<pb n="26a"/>民者，商農也；伯王民者，商工也；伯伯民者，商商也。飛飛物者，性性也；飛走物者，性情也；飛木物者，性形也；飛草物者，性體也。走飛物者，情性也；走走物者，情情也；走木物者，情形也；走草物者，情體也。木飛物者，形性也；木走物者；形情也；木木物者，形形也；木草物者，形體也。草飛物者，體性也；草走物者，體情也；草木物者，體形也；草草物者；體體也。士士民者，仁仁也；士農民者，仁禮也；士工民者，仁義也；士商民者，仁智也。農士民者，禮仁也；農農<pb n="26b"/>民者，禮禮也；農工民者，禮義也；農商民者，禮智也。工士民者，義仁也；工農民者，義禮也；工工民者，義義也；工商民者，義智也。商士民者，智仁也；商農民者，智禮也；商工民者，智義也；商商民者，智智也。<hi>日月星辰者，火水石土之本也。其神運於上，為百千萬億之年，應其時者雖大小不齊，而不過乎皇帝王伯。時有否泰，故人有正邪，其精散於下，為百千萬億之物，稟其氣者雖大小不齊而不過乎飛走木草。氣有純雜，故物有羙惡。人與物同出乎天地，故列十六位，則皆從地；分七等，則皆從天也。天一而地四，〈坎〉〈离〉生物用四位者，地之初變也。再變一又四之，則四之四為十六矣。三變一又四四之則十六之十六為二百五十六矣。八則四之合三十二，則十六之合五百一十二，則二百<pb n="27a"/>五十六之合也。《經世》衍四象，元會運世各分元會運世者，四而十六之數也。性情形體各有走飛草木、走飛草木各有性情形體者，八而三十二之數也。人物各有十六品，一品分十六品則二百五十六而五百一十二矣。</hi>
                        <hi>先生之書有〈卦氣圖〉者，天而地也。有〈律呂圖〉者，地而物也。自〈卦氣圖〉而觀，則分四象十六位二百五十六卦。自〈律呂圖〉而觀，則分八卦三十二大位五百一十二小位，十二會寓於〈卦氣圖〉中，而與十六位並行。六十甲子寓於〈律呂圖〉中，而五百一十二位各具百二十。甲子之數時有消長，月有朓朒，日有進退，數有正閏，上下有順不順，奇偶有合不合，天地人物之象之理煥然明白矣。</hi>
                    </p>
                    <p>飛飛之物一之一，飛走之物一之十，飛木之物一之百，飛草之物一之千。走飛之物十之一，走走之物十之十，走木之物十之百，走草之物<pb n="27b"/>十之千。木飛之物百之一，木走之物百之十，木木之物百之百，木草之物百之千。草飛之物千之一，草走之物千之十，草木之物千之百，草草之物千之千。士士之民一之一，士農之民一之十，士工之民一之百，士商之民一之千。農士之民十之一，農農之民十之十，農工之民十之百，農商之民十之千。工士之民百之一，工農之民百之十，工工之民百之百，工商之民百之千。商士之民千之一，商農之民千之十，商工之民千之百，商商之民<pb n="28a"/>千之千。<hi>案：原本此下有「商工之民千之百，商商之民千之千」二句，與上文重，今刪。</hi>一一之飛當兆物，一十之飛當億物，一百之飛當萬物，一千之飛當千物。十一之走當億物，十十之走當萬物，十百之走當千物，十千之走當百物。百一之木當萬物，百十之木當千物，百百之木當百物，百千之木當十物。千一之草當千物，千十之草當百物，千百之草當十物，千千之草當一物。一一之士當兆民，一十之士當億民，一百之士當萬民，一千之士當千民。十一之農當億民，十十之農<pb n="28b"/>當萬民，十百之農當千民，十千之農當百民。百一之工當萬民，百十之工當千民，百百之工當百民，百千之工當十民。千一之商當千民，千十之商當百民，千百之商當千民，千千之商當一民。為一一之物能當兆物者，非巨物而何？為一一之民能當兆民者，非巨民而何？為千千之物能分一物者，非細物而何？為千千之民能分一民者，非細民而何？<hi>以性情形體飛走草木分屬日月星辰者，物數也。以仁禮義智士農工商分屬皇帝王伯者，人數也。人當兆物之物，聖當兆人之人，人數當自〈乾〉之二爻〈同人〉萬兆之數而分以至于〈乾〉。<pb n="29a"/>物數當自〈乾〉之初爻〈姤〉之七秭之數而分以至于〈同人〉。秭數即當〈同人〉之兆數，兆數復當〈乾〉之一數。人數大而物數小，人數少而物數多。大者得數多，小者得數少，自然之理也。</hi>固知物有大小、民有賢愚，移昊天生兆物之徳而生兆民，則豈不謂至神者乎？移昊天飬兆物之功而飬兆民，則豈不謂至聖者乎？吾而今而後，知踐跡為大，非大聖大神之人豈有不負於天地者矣？夫所以謂之觀物者，非以目觀之也；非觀之以目，而觀之以心也；非觀之以心，而觀之以理也。天下之物莫不有理焉，莫不有性焉，莫不有命焉。所以謂<pb n="29b"/>之理者，窮之而後可知也；所以謂之性者，盡之而後可知也；所以謂之命者，至之而後可知也。此三知者，天下之真知也，雖聖人無以過之也。而過之者，非所以謂之聖人也。夫鑑之所以能為眀，謂其能不隱萬物之形也。雖然鑑之能不隱萬物之形，未若水之能一萬物之形也。雖然水之能一萬物之形，又未若聖人能一萬物之情也。聖人之所以能一萬物之情者，謂其聖人之能反觀也。所以謂之反觀者，不以我觀物也；不以我觀物者，<pb n="30a"/>以物觀物之謂也。既能以物觀物，又安有我於其間哉。是知我亦人也，人亦我也；我與人皆物也。此所以能用天下之目為己之目，其目無所不觀矣；用天下之耳為己之耳，其耳無所不聼矣；用天下之口為己之口，其口無所不言矣；用天下之心為己之心，其心無所不謀矣。夫天下之觀，其于見也，不亦廣乎？天下之聴，其于聞也，不亦逺乎？天下之言，其于論也，不亦髙乎？天下之謀，其于樂也，不亦大乎？夫其見至廣其聞至逺，其論至髙，其<pb n="30b"/>樂至大，能為至廣至逺至髙至大之事，而中無一為焉。豈不謂至神至聖者乎？非唯吾謂之至神至聖者乎，而天下謂之至神至聖者乎？非唯一時之天下，謂之至神至聖者乎，而千萬世之天下謂之至神至聖者乎？過此以往，未之或知也已。</p>
                    <p>
                        <hi>此一篇四象統八卦之數言皇帝王伯人物之等級，終歸于觀物之之理。夫物盈牣於天地間，號而讀之謂之萬。體既不齊，用斯難一。若執己之偏，是同非異，安能兼容并包如天之大乎。聖人所以如昊天者，以其任理而無我、體物而不遺也。故我未嘗與物異，而物不得與我同，此觀物之至理也。竊謂文正公《資治通鑑》則刪詩書、定禮樂之意也。康節先生《皇極經世．觀物》則賛易道、作春秋之意也。<pb n="31a"/>繼仲尼之後、得仲尼之心，達權反經，此有大功於名教，與王通徒冒續經之罪而無續經之實不同矣。後世必有信斯言者。<pb n="31b"/>
                        </hi>
                    </p>
                </div>
</div>
</body>
    </text>
</TEI>